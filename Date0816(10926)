天子當知！布施波羅蜜多如幻如化如夢所見，凈戒、安忍、精進、靜慮、般若波羅蜜多如幻如化如夢所見。何以故？以布施波羅蜜多等，自性空故。天子當知！四靜慮如幻如化如夢所見，四無量、四無色定如幻如化如夢所見。何以故？以四靜慮等，自性空故。天子當知！八解脫如幻如化如夢所見，八勝處、九次第定、十遍處如幻如化如夢所見。何以故？以八解脫等，自性空故。
天子當知！四念住如幻如化如夢所見。四正斷、四神足、五根、五力、七等覺支、八圣道支如幻如化如夢所見。何以故？以四念住等，自性空故。天子當知！空解脫門如幻如化如夢所見，無相、無愿解脫門如幻如化如夢所見。何以故？以空解脫門等，自性空故。天子當知！五眼如幻如化如夢所見，六神通如幻如化如夢所見。何以故？以五眼等，自性空故。天子當知！佛十力如幻如化如夢所見，四無所畏、四無礙解、大慈大悲大喜大舍、十八佛不共法如幻如化如夢所見。何以故？以佛十力等，自性空故。
天子當知！無忘失法如幻如化如夢所見，住舍性如幻如化如夢所見。何以故？以無忘失法等，自性空故。天子當知！一切陀羅尼門如幻如化如夢所見，一切三摩地門如幻如化如夢所見。何以故？以一切陀羅尼門等，自性空故。天子當知！一切智如幻如化如夢所見，道相智、一切相智如幻如化如夢所見。何以故？以一切智等，自性空故。
天子當知！聲聞乘如幻如化如夢所見，獨覺乘、無上乘如幻如化如夢所見。何以故？以聲聞乘等，自性空故。天子當知！預流如幻如化如夢所見，一來、不還、阿羅漢如幻如化如夢所見。何以故？以預流等，自性空故。天子當知！預流向預流果如幻如化如夢所見。一來向一來果、不還向不還果、阿羅漢向阿羅漢果如幻如化如夢所見。何以故？以預流向預流果等，自性空故。天子當知！獨覺如幻如化如夢所見，獨覺向獨覺果如幻如化如夢所見。何以故？以獨覺等，自性空故。天子當知！菩薩摩訶薩如幻如化如夢所見，三藐三佛陀如幻如化如夢所見。何以故？以菩薩摩訶薩等，自性空故。天子當知！菩薩摩訶薩法如幻如化如夢所見，無上正等菩提如幻如化如夢所見。何以故？以菩薩摩訶薩法等，自性空故。
天子當知！極喜地如幻如化如夢所見，離垢地、發光地、焰慧地、極難勝地、現前地、遠行地、不動地、善慧地、法云地如幻如化如夢所見。何以故？以極喜地等，自性空故。天子當知！極喜地法如幻如化如夢所見，離垢地法、發光地法、焰慧地法、極難勝地法、現前地法、遠行地法、不動地法、善慧地法、法云地法如幻如化如夢所見。何以故？以極喜地法等，自性空故。天子當知！異生地如幻如化如夢所見，種姓地、第八地、具見地、薄地、離欲地、已辦地、獨覺地、菩薩地、如來地如幻如化如夢所見。何以故？以異生地等，自性空故。天子當知！異生地法如幻如化如夢所見，種姓地法、第八地法、具見地法、薄地法、離欲地法、已辦地法、獨覺地法、菩薩地法、如來地法如幻如化如夢所見。何以故？以異生地法等，自性空故。
天子當知！有為界如幻如化如夢所見，無為界如幻如化如夢所見。何以故？以有為界等，自性空故。天子當知！由此緣故，我作是說，如幻有情為如幻者說如幻法，如化有情為如化者說如化法，如夢有情為如夢者說如夢法。
時諸天子問善現言：今尊者為但說我等、色等乃至阿耨多羅三藐三菩提如幻如化如夢所見，為亦說微妙寂靜究竟涅盤如幻如化如夢見耶？
善現言：諸天子！我不但說我等、色等乃至阿耨多羅三藐三菩提如幻如化如夢所見，亦復宣說微妙寂靜究竟涅盤如幻如化如夢所見。天子當知！設更有法勝涅盤者，我亦說為如幻如化如夢所見。所以者何？幻化夢事與一切法乃至涅盤，皆悉無二無二分故。
尒時，具壽舍利子、具壽大目連、具壽執大藏、具壽滿慈子、具壽大迦多衍那、具壽大迦葉波等諸大聲聞及無量百千菩薩摩訶薩，同時舉聲問善現曰：所說般若波羅蜜多，如是甚深，難見難覺，非所尋思，超尋思境，微妙寂靜，最勝第一，唯極圣者自內所證，世聰慧人所不能測，於如是法，誰能信受？
善現答言：有菩薩摩訶薩住不退轉地，於此甚深難見難覺，非所尋思，超尋思境，微妙寂靜，最勝第一般若波羅蜜多能深信受。復有已見圣諦及漏盡阿羅漢為滿所愿，於此般若波羅蜜多亦能信受。復有善男子善女人等，已於過去無量無數百千俱胝那庾多佛所親近供養，發弘誓愿，殖眾善本，利根聰慧，諸善知識所攝受者，於此甚深，難見難覺，非所尋思，超尋思境，微妙寂靜，最勝第一般若波羅蜜多亦能信受。
何以故？如是人等，終不以空不空分別色，亦不以色分別空不空；不以空不空分別受想行識，亦不以受想行識分別空不空。不以有相無相分別色，亦不以色分別有相無相；不以有相無相分別受想行識，亦不以受想行識分別有相無相。不以有愿無愿分別色，亦不以色分別有愿無愿；不以有愿無愿分別受想行識，亦不以受想行識分別有愿無愿。不以生不生分別色，亦不以色分別生不生；不以生不生分別受想行識，亦不以受想行識分別生不生。不以滅不滅分別色，亦不以色分別滅不滅；不以滅不滅分別受想行識，亦不以受想行識分別滅不滅。不以寂靜不寂靜分別色，亦不以色分別寂靜不寂靜；不以寂靜不寂靜分別受想行識，亦不以受想行識分別寂靜不寂靜。不以遠離不遠離分別色，亦不以色分別遠離不遠離；不以遠離不遠離分別受想行識，亦不以受想行識分別遠離不遠離。
如是人等，終不以空不空分別眼處，亦不以眼處分別空不空；不以空不空分別耳鼻舌身意處，亦不以耳鼻舌身意處分別空不空。不以有相無相分別眼處，亦不以眼處分別有相無相；不以有相無相分別耳鼻舌身意處，亦不以耳鼻舌身意處分別有相無相。不以有愿無愿分別眼處，亦不以眼處分別有愿無愿；不以有愿無愿分別耳鼻舌身意處，亦不以耳鼻舌身意處分別有愿無愿。不以生不生分別眼處，亦不以眼處分別生不生；不以生不生分別耳鼻舌身意處，亦不以耳鼻舌身意處分別生不生。不以滅不滅分別眼處，亦不以眼處分別滅不滅；不以滅不滅分別耳鼻舌身意處，亦不以耳鼻舌身意處分別滅不滅。不以寂靜不寂靜分別眼處，亦不以眼處分別寂靜不寂靜；不以寂靜不寂靜分別耳鼻舌身意處，亦不以耳鼻舌身意處分別寂靜不寂靜。不以遠離不遠離分別眼處，亦不以眼處分別遠離不遠離；不以遠離不遠離分別耳鼻舌身意處，亦不以耳鼻舌身意處分別遠離不遠離。
如是人等，終不以空不空分別色處，亦不以色處分別空不空；不以空不空分別聲香味觸法處，亦不以聲香味觸法處分別空不空。不以有相無相分別色處，亦不以色處分別有相無相；不以有相無相分別聲香味觸法處，亦不以聲香味觸法處分別有相無相。不以有愿無愿分別色處，亦不以色處分別有愿無愿；不以有愿無愿分別聲香味觸法處，亦不以聲香味觸法處分別有愿無愿。不以生不生分別色處，亦不以色處分別生不生；不以生不生分別聲香味觸法處，亦不以聲香味觸法處分別生不生。不以滅不滅分別色處，亦不以色處分別滅不滅；不以滅不滅分別聲香味觸法處，亦不以聲香味觸法處分別滅不滅。不以寂靜不寂靜分別色處，亦不以色處分別寂靜不寂靜；不以寂靜不寂靜分別聲香味觸法處，亦不以聲香味觸法處分別寂靜不寂靜。不以遠離不遠離分別色處，亦不以色處分別遠離不遠離；不以遠離不遠離分別聲香味觸法處，亦不以聲香味觸法處分別遠離不遠離。
如是人等，終不以空不空分別眼界，亦不以眼界分別空不空；不以空不空分別色界、眼識界及眼觸、眼觸為緣所生諸受，亦不以色界乃至眼觸為緣所生諸受分別空不空。不以有相無相分別眼界，亦不以眼界分別有相無相；不以有相無相分別色界乃至眼觸為緣所生諸受，亦不以色界乃至眼觸為緣所生諸受分別有相無相。不以有愿無愿分別眼界，亦不以眼界分別有愿無愿；不以有愿無愿分別色界乃至眼觸為緣所生諸受，亦不以色界乃至眼觸為緣所生諸受分別有愿無愿。不以生不生分別眼界，亦不以眼界分別生不生；不以生不生分別色界乃至眼觸為緣所生諸受，亦不以色界乃至眼觸為緣所生諸受分別生不生。不以滅不滅分別眼界，亦不以眼界分別滅不滅；不以滅不滅分別色界乃至眼觸為緣所生諸受，亦不以色界乃至眼觸為緣所生諸受分別滅不滅。不以寂靜不寂靜分別眼界，亦不以眼界分別寂靜不寂靜；不以寂靜不寂靜分別色界乃至眼觸為緣所生諸受，亦不以色界乃至眼觸為緣所生諸受分別寂靜不寂靜。不以遠離不遠離分別眼界，亦不以眼界分別遠離不遠離；不以遠離不遠離分別色界乃至眼觸為緣所生諸受，亦不以色界乃至眼觸為緣所生諸受分別遠離不遠離。
如是人等，終不以空不空分別耳界，亦不以耳界分別空不空；不以空不空分別聲界、耳識界及耳觸、耳觸為緣所生諸受，亦不以聲界乃至耳觸為緣所生諸受分別空不空。不以有相無相分別耳界，亦不以耳界分別有相無相；不以有相無相分別聲界乃至耳觸為緣所生諸受，亦不以聲界乃至耳觸為緣所生諸受分別有相無相。不以有愿無愿分別耳界，亦不以耳界分別有愿無愿；不以有愿無愿分別聲界乃至耳觸為緣所生諸受，亦不以聲界乃至耳觸為緣所生諸受分別有愿無愿。不以生不生分別耳界，亦不以耳界分別生不生；不以生不生分別聲界乃至耳觸為緣所生諸受，亦不以聲界乃至耳觸為緣所生諸受分別生不生。不以滅不滅分別耳界，亦不以耳界分別滅不滅；不以滅不滅分別聲界乃至耳觸為緣所生諸受，亦不以聲界乃至耳觸為緣所生諸受分別滅不滅。不以寂靜不寂靜分別耳界，亦不以耳界分別寂靜不寂靜；不以寂靜不寂靜分別聲界乃至耳觸為緣所生諸受，亦不以聲界乃至耳觸為緣所生諸受分別寂靜不寂靜。不以遠離不遠離分別耳界，亦不以耳界分別遠離不遠離；不以遠離不遠離分別聲界乃至耳觸為緣所生諸受，亦不以聲界乃至耳觸為緣所生諸受分別遠離不遠離。
如是人等，終不以空不空分別鼻界，亦不以鼻界分別空不空；不以空不空分別香界、鼻識界及鼻觸、鼻觸為緣所生諸受，亦不以香界乃至鼻觸為緣所生諸受分別空不空。不以有相無相分別鼻界，亦不以鼻界分別有相無相；不以有相無相分別香界乃至鼻觸為緣所生諸受，亦不以香界乃至鼻觸為緣所生諸受分別有相無相。不以有愿無愿分別鼻界，亦不以鼻界分別有愿無愿；不以有愿無愿分別香界乃至鼻觸為緣所生諸受，亦不以香界乃至鼻觸為緣所生諸受分別有愿無愿。不以生不生分別鼻界，亦不以鼻界分別生不生；不以生不生分別香界乃至鼻觸為緣所生諸受，亦不以香界乃至鼻觸為緣所生諸受分別生不生。不以滅不滅分別鼻界，亦不以鼻界分別滅不滅；不以滅不滅分別香界乃至鼻觸為緣所生諸受，亦不以香界乃至鼻觸為緣所生諸受分別滅不滅。不以寂靜不寂靜分別鼻界，亦不以鼻界分別寂靜不寂靜；不以寂靜不寂靜分別香界乃至鼻觸為緣所生諸受，亦不以香界乃至鼻觸為緣所生諸受分別寂靜不寂靜。不以遠離不遠離分別鼻界，亦不以鼻界分別遠離不遠離；不以遠離不遠離分別香界乃至鼻觸為緣所生諸受，亦不以香界乃至鼻觸為緣所生諸受分別遠離不遠離。
如是人等，終不以空不空分別舌界，亦不以舌界分別空不空；不以空不空分別味界、舌識界及舌觸、舌觸為緣所生諸受，亦不以味界乃至舌觸為緣所生諸受分別空不空。不以有相無相分別舌界，亦不以舌界分別有相無相；不以有相無相分別味界乃至舌觸為緣所生諸受，亦不以味界乃至舌觸為緣所生諸受分別有相無相。不以有愿無愿分別舌界，亦不以舌界分別有愿無愿；不以有愿無愿分別味界乃至舌觸為緣所生諸受，亦不以味界乃至舌觸為緣所生諸受分別有愿無愿。不以生不生分別舌界，亦不以舌界分別生不生；不以生不生分別味界乃至舌觸為緣所生諸受，亦不以味界乃至舌觸為緣所生諸受分別生不生。不以滅不滅分別舌界，亦不以舌界分別滅不滅；不以滅不滅分別味界乃至舌觸為緣所生諸受，亦不以味界乃至舌觸為緣所生諸受分別滅不滅。不以寂靜不寂靜分別舌界，亦不以舌界分別寂靜不寂靜；不以寂靜不寂靜分別味界乃至舌觸為緣所生諸受，亦不以味界乃至舌觸為緣所生諸受分別寂靜不寂靜。不以遠離不遠離分別舌界，亦不以舌界分別遠離不遠離；不以遠離不遠離分別味界乃至舌觸為緣所生諸受，亦不以味界乃至舌觸為緣所生諸受分別遠離不遠離。
如是人等，終不以空不空分別身界，亦不以身界分別空不空；不以空不空分別觸界、身識界及身觸、身觸為緣所生諸受，亦不以觸界乃至身觸為緣所生諸受分別空不空。不以有相無相分別身界，亦不以身界分別有相無相；不以有相無相分別觸界乃至身觸為緣所生諸受，亦不以觸界乃至身觸為緣所生諸受分別有相無相。不以有愿無愿分別身界，亦不以身界分別有愿無愿；不以有愿無愿分別觸界乃至身觸為緣所生諸受，亦不以觸界乃至身觸為緣所生諸受分別有愿無愿。不以生不生分別身界，亦不以身界分別生不生；不以生不生分別觸界乃至身觸為緣所生諸受，亦不以觸界乃至身觸為緣所生諸受分別生不生。不以滅不滅分別身界，亦不以身界分別滅不滅；不以滅不滅分別觸界乃至身觸為緣所生諸受，亦不以觸界乃至身觸為緣所生諸受分別滅不滅。不以寂靜不寂靜分別身界，亦不以身界分別寂靜不寂靜；不以寂靜不寂靜分別觸界乃至身觸為緣所生諸受，亦不以觸界乃至身觸為緣所生諸受分別寂靜不寂靜。不以遠離不遠離分別身界，亦不以身界分別遠離不遠離；不以遠離不遠離分別觸界乃至身觸為緣所生諸受，亦不以觸界乃至身觸為緣所生諸受分別遠離不遠離。
如是人等，終不以空不空分別意界，亦不以意界分別空不空；不以空不空分別法界、意識界及意觸、意觸為緣所生諸受，亦不以法界乃至意觸為緣所生諸受分別空不空。不以有相無相分別意界，亦不以意界分別有相無相；不以有相無相分別法界乃至意觸為緣所生諸受，亦不以法界乃至意觸為緣所生諸受分別有相無相。不以有愿無愿分別意界，亦不以意界分別有愿無愿；不以有愿無愿分別法界乃至意觸為緣所生諸受，亦不以法界乃至意觸為緣所生諸受分別有愿無愿。不以生不生分別意界，亦不以意界分別生不生；不以生不生分別法界乃至意觸為緣所生諸受，亦不以法界乃至意觸為緣所生諸受分別生不生。不以滅不滅分別意界，亦不以意界分別滅不滅；不以滅不滅分別法界乃至意觸為緣所生諸受，亦不以法界乃至意觸為緣所生諸受分別滅不滅。不以寂靜不寂靜分別意界，亦不以意界分別寂靜不寂靜；不以寂靜不寂靜分別法界乃至意觸為緣所生諸受，亦不以法界乃至意觸為緣所生諸受分別寂靜不寂靜。不以遠離不遠離分別意界，亦不以意界分別遠離不遠離；不以遠離不遠離分別法界乃至意觸為緣所生諸受，亦不以法界乃至意觸為緣所生諸受分別遠離不遠離。
如是人等，終不以空不空分別地界，亦不以地界分別空不空；不以空不空分別水火風空識界，亦不以水火風空識界分別空不空。不以有相無相分別地界，亦不以地界分別有相無相；不以有相無相分別水火風空識界，亦不以水火風空識界分別有相無相。不以有愿無愿分別地界，亦不以地界分別有愿無愿；不以有愿無愿分別水火風空識界，亦不以水火風空識界分別有愿無愿。不以生不生分別地界，亦不以地界分別生不生；不以生不生分別水火風空識界，亦不以水火風空識界分別生不生。不以滅不滅分別地界，亦不以地界分別滅不滅；不以滅不滅分別水火風空識界，亦不以水火風空識界分別滅不滅。不以寂靜不寂靜分別地界，亦不以地界分別寂靜不寂靜；不以寂靜不寂靜分別水火風空識界，亦不以水火風空識界分別寂靜不寂靜。不以遠離不遠離分別地界，亦不以地界分別遠離不遠離；不以遠離不遠離分別水火風空識界，亦不以水火風空識界分別遠離不遠離。
如是人等，終不以空不空分別苦圣諦，亦不以苦圣諦分別空不空；不以空不空分別集滅道圣諦，亦不以集滅道圣諦分別空不空。不以有相無相分別苦圣諦，亦不以苦圣諦分別有相無相；不以有相無相分別集滅道圣諦，亦不以集滅道圣諦分別有相無相。不以有愿無愿分別苦圣諦，亦不以苦圣諦分別有愿無愿；不以有愿無愿分別集滅道圣諦，亦不以集滅道圣諦分別有愿無愿。不以生不生分別苦圣諦，亦不以苦圣諦分別生不生；不以生不生分別集滅道圣諦，亦不以集滅道圣諦分別生不生。不以滅不滅分別苦圣諦，亦不以苦圣諦分別滅不滅；不以滅不滅分別集滅道圣諦，亦不以集滅道圣諦分別滅不滅。不以寂靜不寂靜分別苦圣諦，亦不以苦圣諦分別寂靜不寂靜；不以寂靜不寂靜分別集滅道圣諦，亦不以集滅道圣諦分別寂靜不寂靜。不以遠離不遠離分別苦圣諦，亦不以苦圣諦分別遠離不遠離；不以遠離不遠離分別集滅道圣諦，亦不以集滅道圣諦分別遠離不遠離。
如是人等，終不以空不空分別無明，亦不以無明分別空不空；不以空不空分別行、識、名色、六處、觸、受、愛、取、有、生、老死愁嘆苦憂惱，亦不以行乃至老死愁嘆苦憂惱分別空不空。不以有相無相分別無明，亦不以無明分別有相無相；不以有相無相分別行乃至老死愁嘆苦憂惱，亦不以行乃至老死愁嘆苦憂惱分別有相無相。不以有愿無愿分別無明，亦不以無明分別有愿無愿；不以有愿無愿分別行乃至老死愁嘆苦憂惱，亦不以行乃至老死愁嘆苦憂惱分別有愿無愿。不以生不生分別無明，亦不以無明分別生不生；不以生不生分別行乃至老死愁嘆苦憂惱，亦不以行乃至老死愁嘆苦憂惱分別生不生。不以滅不滅分別無明，亦不以無明分別滅不滅；不以滅不滅分別行乃至老死愁嘆苦憂惱，亦不以行乃至老死愁嘆苦憂惱分別滅不滅。不以寂靜不寂靜分別無明，亦不以無明分別寂靜不寂靜；不以寂靜不寂靜分別行乃至老死愁嘆苦憂惱，亦不以行乃至老死愁嘆苦憂惱分別寂靜不寂靜。不以遠離不遠離分別無明，亦不以無明分別遠離不遠離；不以遠離不遠離分別行乃至老死愁嘆苦憂惱，亦不以行乃至老死愁嘆苦憂惱分別遠離不遠離。
如是人等，終不以空不空分別內空，亦不以內空分別空不空；不以空不空分別外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦不以外空乃至無性自性空分別空不空。不以有相無相分別內空，亦不以內空分別有相無相；不以有相無相分別外空乃至無性自性空，亦不以外空乃至無性自性空分別有相無相。不以有愿無愿分別內空，亦不以內空分別有愿無愿；不以有愿無愿分別外空乃至無性自性空，亦不以外空乃至無性自性空分別有愿無愿。不以生不生分別內空，亦不以內空分別生不生；不以生不生分別外空乃至無性自性空，亦不以外空乃至無性自性空分別生不生。不以滅不滅分別內空，亦不以內空分別滅不滅；不以滅不滅分別外空乃至無性自性空，亦不以外空乃至無性自性空分別滅不滅。不以寂靜不寂靜分別內空，亦不以內空分別寂靜不寂靜；不以寂靜不寂靜分別外空乃至無性自性空，亦不以外空乃至無性自性空分別寂靜不寂靜。不以遠離不遠離分別內空，亦不以內空分別遠離不遠離；不以遠離不遠離分別外空乃至無性自性空，亦不以外空乃至無性自性空分別遠離不遠離。
如是人等，終不以空不空分別真如，亦不以真如分別空不空；不以空不空分別法界、法性、不虛妄性、不變異性、平等性、離生性、法定、法住、實際、虛空界、不思議界，亦不以法界乃至不思議界分別空不空。不以有相無相分別真如，亦不以真如分別有相無相；不以有相無相分別法界乃至不思議界，亦不以法界乃至不思議界分別有相無相。不以有愿無愿分別真如，亦不以真如分別有愿無愿；不以有愿無愿分別法界乃至不思議界，亦不以法界乃至不思議界分別有愿無愿。不以生不生分別真如，亦不以真如分別生不生；不以生不生分別法界乃至不思議界，亦不以法界乃至不思議界分別生不生。不以滅不滅分別真如，亦不以真如分別滅不滅；不以滅不滅分別法界乃至不思議界，亦不以法界乃至不思議界分別滅不滅。不以寂靜不寂靜分別真如，亦不以真如分別寂靜不寂靜；不以寂靜不寂靜分別法界乃至不思議界，亦不以法界乃至不思議界分別寂靜不寂靜。不以遠離不遠離分別真如，亦不以真如分別遠離不遠離；不以遠離不遠離分別法界乃至不思議界，亦不以法界乃至不思議界分別遠離不遠離。