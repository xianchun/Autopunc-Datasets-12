智德巍巍七佛師，金猊為座六銖衣，
因中曾受迦文記，報盡還從凈土歸。
梵語文殊師利，此云妙德，乃過去七佛之師，釋迦會中示菩薩形，助揚圣化，居眾菩薩之首，又稱法王子。觀佛三昧經佛記文殊當生極樂世界，文殊發愿經偈云：
愿我命終時，滅除諸障礙，
面見彌陀佛，往生安樂剎。
生彼佛國已，成滿諸大愿，
阿彌陀如來，現前授我記。
文殊為過去七佛之師，本來是佛，然其發廣大愿，求生極樂者，龍樹論云：八十翁之舞，為教兒孫故也。
同體悲興出世間，愿深如海行如山，
一毛孔經塵剎，猶往西方見圣顏。
普賢亦云遍吉，在華嚴逝多林末會，發十大愿，普為法界眾生，臨命終時，同生極樂，偈曰：
愿我臨欲命終時，盡除一切諸障礙，
面見彼佛阿彌陀，即得往生安樂剎。
我既往生彼國已，現前成就此大愿，
一切圓滿盡無余，利樂一切眾生界。
大心菩薩雖妙悟本明，頓同諸圣，然猶力用未充，未及如來出現，普利眾生，故依極樂世界，親近彌陀，蒙彼授記，方能化身無數，普利一切眾生界也。
善哉遍吉是伊兄，塵劫之前覺道成，
悲愿度生無有盡，葦江會亦彰名。
普慧，普賢弟也，其行愿有同於兄。長蘆賾禪師集萬人念佛，建蓮花勝會，親感二大菩薩預會證明。此說具載禪師傳云。
三昧圓成道外降，論明唯識世無雙，
不惟白日昇兜率，又欲超生向樂邦。
天親菩薩，北天竺人也。多造論，有唯識、金剛般若等。雖昇兜率內院，親近彌勒，然著無量壽論，有求生凈土偈及五門修法。若人依此力行，超往極樂，有何疑乎？
通宗造論貴全成，系念彌陀甚發明，
五濁眾生能起信，定超樂國證無生。
馬鳴菩薩，西天第十二祖也。嘗著起信論，發明系念西方，最為切要。菩薩三賢位滿，已入初地，如佛記龍樹住於初地，生凈土等也。
妙用無方顯大中，論成能破有無宗，
釋尊昔日曾懸記，極樂真歸始奏功。
龍樹菩薩，第十四祖也。南天竺人。受具後，於九旬中誦通三藏，深入法忍。造中觀論、智度論、十住毗婆沙等，多贊西方，勸人念佛。有偈云：
若人愿作佛，心念阿彌陀，
即得為現身，故我歸命禮。
若人欲疾得，不退轉地者，
應以恭敬心，執持稱名號。
若人種善根，疑則華不開，
信心清凈者，花開即見佛。
大乘菩薩尚欲求生，故世尊懸記；具縛凡夫何所恃而不信哉？
度生無盡積功多，遙往西方請佛陀，
五十大心隨圣像，丹青從此遍娑婆。
五通菩薩，天竺雞頭摩寺僧也。往安樂世界，請阿彌陀佛，陳云：娑婆眾生愿生凈土，無佛形儀，請垂降許。佛言：汝且前去，尋當現彼。及五通還，圣儀已至。一佛五十菩薩各坐蓮華，在樹葉下。五通取葉所在，圖寫流布，後以丹青摸遍于娑婆界也。載在南山律師歷代三寶感通錄。
不出廬山種白蓮，開壇立社集群賢，
圣容三睹金池上，知與彌陀大有緣。
東晉慧遠法師，俗賈氏，鴈門人。學通儒老。年二十余，見道安法師，因聽講般若，豁然開悟，曰：九流異議首，欲以古圣賢之風，廣被於無窮也。華嚴末會，普賢大士說十大愿王，統攝一切行愿，一切菩薩靡不由之而趣佛果，然依之而修學者，法爾皆生極樂世界，見彌陀世尊，得受記莂，遍十方界，廣度眾生。然則凈土者，圓頓行人之都會者歟。百丈建立叢林，為天下後世法，凡禪僧送終，無問其道之明昧，皆修十念之法，以助往生。然則凈土者，又天下禪僧之淵藪也。吾徒之學佛法，了生死，明心復本者，其有舍此而得道者乎？宜乎諸佛共贊，而諸教共談也。是詩之作，會諸上善人於一處，古今圣賢之道如指諸掌，俾一切人見賢思齊，悉登不退轉地，比世之嘲風詠月，勞神苦思，取媚於一時者，草木榮華之飄風，鳥獸好音之過耳，奚足尚哉？辛酉歲七月初，吉法空道人大佑敬白。
茲睹獨庵禪師所編凈土簡要錄并賦諸上善人詠，披誦再四，不忍釋手。觀禪師之用心，直欲使十方河沙數世界一切眾生同趣極樂國土，厥功厥德，難思難議，詎言說所能贊美者哉？故募緣鏤板，印施流通，伏愿在在處處，善男信女若見若聞，依是修學，此報命終生于凈土，蓋無疑矣。
