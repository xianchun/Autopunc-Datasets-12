本司據鄉貫人狀投稱，本司祗按玄科，修崇齋法。今預行飛奏上帝，告盟三界真司，牒合屬去處。欲乞敕命睿旨，頒下幽牢應干、合屬去處。咸使聞知，崇建大齋事理。將等魂，及建齋弟子家，億曾萬祖，歷劫種親。十方九幽，苦魂滯魄。權停考對，落滅惡根。建齋之日，特與赦拔冤愆，親朝壇陛，祗承符命，開度超生。今發奏狀五函，重封印全，須至開申下項：
東極太乙救苦天尊。
右謹具狀，申三天門下上清天樞院。伏乞徑為通奏，恭請敕命睿旨，早與頒降施行。謹具申聞，伏候昭報。謹狀。
今據布政使司，據詞難抑，謹集法籙道士一壇，依下元黃籙簡文靈仙品格，建立靈壇，結盟立誓。寅奉寶齋，先颺寶旛。上聞齋意，看誦太上真經睿號，擇日開啟齋壇。恭按玄科，宣揚祕範。仰祈恩霈，普濟存亡。除具事由，飛奏上帝。乞降敕命，及奏諸天帝尊，請降睿旨，申三界真司，牒合屬去處。各乞照會，崇建大齋事理。將等魂，及建齋弟子家，億曾萬祖，歷劫種親。十方九幽，苦魂罪魄。權停考對，落滅惡根。願假道力，恩光至期。親朝壇陛，懺雪罪咎，祗受齋功。欲得三界十方，預知修奉，須至申聞者。
右謹具狀，申玄中教主上清靈寶聖師真君，三天大法天師正一靜應真君，靈寶經師真君，靈寶籍師真君，靈寶度師真君。伏乞聖慈，特降聖旨，下三界十方、合屬去處。預知今來修奉大齋事，特與照應施行。冒犯聖威，下情無任惶悚之至，謹具申聞。謹狀。
右謹具狀，申上元天官紫微大帝，中元地官清虛大帝，下元水官洞陰大帝今據鄉貫，欲得嶽府酆都、冥關幽獄，預知修奉，須至申聞者。
右謹具狀，申北陰玄天酆都大帝。伏乞聖慈，特降聖旨，下九地幽陰、十宮五嶽應干拘擊罪魂去處，預知今來修奉大齋事理。特與照應施行。冒犯聖威，下情無任惶懼之至，謹具狀申聞。謹狀。
今據鄉貫，欲得嶽府羅酆、冥關幽獄，預知修奉，須至申聞者。
右謹具狀，申東嶽天齊仁聖帝。伏乞聖慈、特降聖旨，下九地幽陰、十宮四嶽應干拘擊罪魂去處，預知今來修奉大齋事理。特與照應施行，冒犯聖威，下情無任惶懼之至，謹具狀申聞。謹狀。
今據鄉貫，欲得江海河瀆、水府去處，預知修奉，須至申聞者。
右謹具狀，申東霞扶桑丹林大帝。伏乞聖慈，特降聖旨，下四海九江、五湖四瀆、三元水府、十二河源應干拘擊考校去處，預知今來修奉大齋事理。
當司今據鄉貫，當司據詞難抑，謹集法籙道士一壇，依下元黃籙簡文靈仙品格，建立靈壇，結盟立誓。寅奉寶齋，先颺寶旛。上聞齋意，看誦太上真經睿號，擇日開啟齋壇。恭按玄科，宣揚祕範。仰祈恩霈，普濟存亡。除具事由，飛奏上帝，乞降敕旨，及奏諸天帝尊，請降睿旨，申三界真司，牒合屬去處。各乞照會，崇建大齋事理。將及建齋弟子家，億曾萬祖，歷劫種親。十方九幽，苦魂罪魄。權停考對，落滅惡根。願假道力，恩光至期。親朝壇陛，懺雪罪垢，祗受齋功。欲得所屬去處，預知修奉，須至專牒者。
牒候到請詳前項，備去事理。疾速指揮，移文冀、衮、青、徐、揚、荊、豫、梁、雍州社令，及諸府、州、縣、鎮城隍，互相關報，咸使知聞。今來修奉大齋事理，火急根刷。管下久滯幽陰、無由度脫、孤魂滯魄、冤讎執對之眾，各令分頭考對先次，攢類誘諭，俾令捨離惡緣，發生善念，同候建齋之期，當再牒請指揮，發遣赴壇，濯鍊形神，叅朝太上，聞經聽法，解負除冤，故受齋羞，祗承功德，普霑開度，俱遂超生。上應大道之慈悲，下顯齋功之廣博，牒請依應施行。謹牒。
牒候到請詳前，備去事理。疾速指揮，移文諸縣城隍，並管下鄉鎮、里社正神應干香火去處。咸使知聞，今來修奉大齋事理。至期放逐孤魂滯魄等眾，前來歆受齋羞，祗承功德。更請關會諸處諸祠，廟祀正神。各各預集神兵，伺候建齋。預期前來，衛護靈壇。掃除厭穢，隔絕葷辛。鈐束孤魂滯魄，毋令妄起冤心，潛害人命。開壇請為監臨，祗伺寶馭下臨、真遊降格。齋事圓成，言功舉遷。牒請依應施行。謹牒。
當司今月日時，發緊急奏狀五函，申狀一函，重封印全，上詣三天門下上清天樞院，請進須至關發者。
右關甲子年年直功曹使者，甲子月月直功曹使者，甲子日日直功曹使者，甲子時時直功曹使者。准此齋管，前去分明投進，申上雲程之中，不許稽遲。有所遏截，攝赴近獄，依律施行。故關。
當司今月日時，發緊急文字下項一申狀五函，重封印全，上詣靈寶五位聖師門下，三元都會府，北陰酆都大帝宮，東霞扶桑丹林大帝宮，東嶽泰山府，已上，並請逐處申上。
右關年年直功曹使者，月月直功曹使者，日日直功曹使者，時時直功曹使者，上界直符使者，中界直符使者，下界直符使者。准此齎持，前去逐處分明，申上雲程之中，不得時刻稽滯。故關。
當司月日時，發緊急公牒一角，仰齎赴天下都大城隍司投落，須至指揮。
右引處土地，及前路應干經由地分土地，准此指揮，資管上件公文，火急遞傳。前去分明投落，在路不得住滯時刻，及有揩磨損失。如或稽違，罪歸有處。
今據齋主人備到金錢，從馬。
右謹奉上四直功曹使者、三界直符使者，伏維鑒納。謹狀。
今據齋主人備到金錢，銀錢從馬，奉上靈寶大法司靈官功曹、金童玉女、天將天兵，上清天樞院天將天兵，北極驅邪院神將神兵，玉樞五雷院雷將雷兵，嶽府統兵助法二大將馬步精兵等眾。
右請准此，受領。
今據齋主人備到金銀錢，從馬，支送天下都大城隍司下，沿路土地。
右仰准此，受領。
