成都府香林澄遠禪師，姓上官氏，漢州緜竹人也。投成都真相院出家，十六歲圓具。後離蜀入秦，登青峰，躡子陵，旋之荊湘，參後龍牙，有發機之地。尋過嶺，摳衣云門匡真禪師，請益祖意，大豁所疑，侍奉十有八載，日探玄旨。
復歸成都，請住導江水請。
問：法身極則處，請師一言。
師曰：出入自在。
僧曰：未審如何保任？
師云：親自聞知。
問：師子窟中無異獸，香林密意付何人？
師云：此之一問，闔國盡知。
問：如何是毘盧師、法身主？
師云：為象音王已前是什麼人先悟？
師云：名流天地。
問：如何是西來的的意？
師云：坐久成勞。
僧曰：便回轉時如何？
師云：墮落深坑。
問：如何是地獄中人？
師云：瞥然多劫。
僧曰：修何行業得如是？
師云：不改舊時容。
僧曰：畢竟如何？
師云：千里不同師云：是汝諸人盡是擔鉢囊向外行腳，還識得性也未？若識得，試出來道看；儞若識不得，只是被人熱瞞將去。且問儞諸人：是儞參學，日夕用心，掃地煎茶，游山翫水，儞且釘釘喚什麼作自性？諸人且道始終不變不異，無高無下，無好無丑，不生不滅，究竟歸於何處？諸人還知得下落所在也未？若於這知得所在，是諸佛解脫法門，悟道見性，始終不疑不慮，一任橫行，一切人不奈儞何。
出言吐氣，實有來處，收得元本契書。如人買田，尚乃須得元本契書，若不得他元本契書，終是不穩。遮莫經官判狀，亦是不得，其奈不收得元本契書，終是被奪卻。儞等諸人參禪學道，亦復如是。還有人收得元本契書麼？試拈出看。儞且喚什麼作元本契書？諸人試道看。若是刢利底，才聞與麼說著，便知去處。若不知去處，向外邊學得千般巧妙，記持解會，口似傾河，終不究竟，與儞自己天地差別。且去衣鉢下，體當尋覓看，若有個見處，上來這，老僧與儞證明；若覓不得去，且依行隊。
上堂云：諸上坐！古往今來只是一個無事人，不造作，不攀緣，無所得，一念相應，不受後有，不見病惱逼迫。四大本空，五蘊虛假，起心動念，有少疑慮，盡屬魔民，皆落妄想。若得實地，順逆皆通，實際理地，無法當情。凡有施設，不住前塵，物物當體，都無所得，本來解脫，不假功成。故曰一切法常住，且無儞加減處。盡十方法界，一塵一剎，頭頭并是一真人體，皆是受由門庭。若離此外，別有何見？并是捏目生花，三頭二首，外道邪魔，鬼神群隊，且不編入本性，與儞自己了無交涉。
上堂云：諸人還見有眾生界麼？還見有上來下去麼？還見有諸佛境界麼？還見有世間、出世間麼？還見有苦樂貴賤麼？還見有生死去來種種等事麼？且儞諸人妄認凡夫，儞還實識得凡夫性麼？你一個身，假借父母胞胎、地水火風、五谷氣味資持，隨陰陽成長，有一個形體，百年、五十年，還歸四大去，什麼處是儞凡夫性？又作麼生知道圣人自別將片身心擬入圣位？儞作麼生入？什麼處是儞去處？還實有來去麼？還實有舍凡夫位，入圣人位麼？若言實有，頭上安頭；若言實無，斬頭覓活。
儞個個出來，言語分明，叉手并足，不可是精魅鬼神來助？儞各各好生體取，莫憨癡。云門先師道：我舉一則語，教儞直下承當，早是撒屎著。儞頭上直饒拈一毫頭，盡大地一齊明得去，也是剜肉作瘡。然雖如是，亦須到這田地始得。莫椋子。自此韜藏，不求名聞，棲止云居山弘覺禪師塔中。四方學者奔湊，因曰古塔主也。
景佑四年冬，范公仲淹出守鄱陽，聞師道德，遣便羅蜜。
言畢坐逝。
開堂日，上首白搥罷，師云：適來如是咨白，大眾還甘也無？若據大眾分上，假饒諸佛出世，猶是自謾；祖師西來，誑惑庸小；自余之輩，不在形言。若也談禪說要，大似含血噀人；問答往來，如同魔嬈。禪德！大眾面前作麼生下口？雖然如是，事無一向，理出百途，曲為下機，有疑請問。
問：如何是薦福境？
師云：莫。
僧曰：如何是境中人？
師云：莫。
問：知師久蘊囊中寶，今日當筵略借看。
師云：莫。
僧曰：和尚豈無方便？
師云：莫。
問：大善知識將何為人？
師云：莫。
僧曰：恁麼則有問有答去也。
師云：莫。
有僧才擬伸問，師云：問話且止，直饒問得答得，與道差殊。大眾！以此問話數個闍梨，總未有個出家眼目。一萬里外有善知識出世，洗耳攢眉，拂袖遠去，爭肯來遮五體投地，問個如何若何？仁者！還知大眾各各自己分上是個什麼門風？是個什麼體格？直得諸佛仰望不及，天下祖師鎖口有分。若能如是明得見得，佛之與祖，如同夢幻空華，聞甚深法門，也似風聲各。
僧曰：因什麼如此？
師云：謗斯經故，獲罪如是。
問：作麼生是和尚歇人一句？
師云：闍梨不恁麼來即得。
僧曰：只如恁麼來，還得休歇也未？
師云：驢年。
問：盡大地人各置一問，問問各別，未審和尚如何只對？師彈指一下。
僧曰：未審還副他問也無？
師云：隨州紙貴。
問：如何是不變異句？
師云：變也。
僧曰：畢竟如何？
師云：鳧腳長，鶴腳短。
問：如何是般若體？
師云：蚌含明月。
僧曰：如何是般若用？
師云：兔子懷胎。
問：未有世界時，還有佛法也無？
師云：少一時不生，剩一時不死。
問：如何是透法身句？
師云：猢猻系露柱。
問：空王殿主以何為侍者？
師云：樓至佛。
問：如何是清凈法身？
師云：滿眼是塵埃。
問：如何是色空？
師云：薤園賣葱。
問：古鏡未磨時如何？
師云：也只是個銅片。
僧曰：磨後如何？
師云：且收取。
問：學人有一問，未審還答也無？
師云：南地鵠，如，師子返擲，或拗折拄杖，或推倒禪床，但請施呈。還有？眾無對。
又云：若是宗門中兒孫，須瞻祖師機，方可是祖師苗裔。不可吃卻祖師飯，著卻祖師衣，趁謴口通長安。
問：如何是本來心？
師云：路過了也。
問：如何是為人一句？
師云：拖泥帶水。
僧曰：意旨如何？
師云：郎當不少。
隨州雙泉山瓊山主，上堂云：欲識雙泉道，縱橫迥自幽，山連韶石峻，水接蜀江流。北顧平源淺，南瞻岐路稠，審思真諦理，月照叩峰頭。
洪州觀音選禪師。問：朝蓋親臨於法會，請師提唱答皇恩。
師云：云卷星當漢。
僧曰：猶是學人疑處。
師云：風停月在池。
僧曰：恁麼則風云會處千尋直，日月中時八面明。
師云：莫錯認。
問：千圣共傳無底鉢，師今得法嗣何人？
師云：壁立千萬仞，花開三四枝。
僧曰：恁麼則古師嫡子，云門兒孫。
師云：刢利人難得。
問：如何是觀音境？
師云：煙篆透出碧霄去，青山螺髻隔江來。
僧曰：如何是境中人？
師云：金仙扶寶位，鐵柱鎖蛟龍。
問：佛未出世時如何？
師云：靜。
僧曰：出世後如何？
師云：風。
僧曰：何異孟春猶寒？
師云：打折驢腰。
僧曰：路逢劍客須呈劍也。
師云：猶自，猶自。
上堂云：擬而不擬，掛人唇齒，瞪目長江，徧觀海水。寒山道兮不知底，寒山性兮天下美，坐枯木兮有終有始，似孩童兮降伏魔鬼，入市忘歸兮清風自起，擬寒山兮白云千里萬里。
上堂，拈拄杖云：山僧一條拄杖，卓在孤峰頂上，采來摩捋多時，曲直自有模樣。拈起橫亘十方，放下群魔膽喪，說甚古佛釋迦，擬議也須吃棒。擊禪床一下。
和州凈戒守密禪師。問：揚眉瞬目，早是紛紜，不涉言詮，請師答話。
師云：肯認鷺鶿為野鶴，難將楊柳比青松。
僧曰：漁翁歌帝德，樵父樂昇平。
師云：定州梨子江南價。
問：如何是清凈法身？
師云：青蓮華香。
僧曰：如何是法身向上事？
師云：白蓮華香。
問：如何是佛？
師云：稽首，稽首。
僧云：學人有分也無？
師云：頓首，頓首。僧作舞而去。
師云：似即恰似，是即不是。
上堂云：祖師心印，無痕無狀，歷劫分明，未嘗間斷。拈輕負重，處處無妨，退後進前，亦不欠少。然雖如是，有意即錯，無言即差，況諸佛天真之性，天真之道，本來清凈，與虛空同壽。
上堂云：大道廓然，本無迷悟，不落是非，圣凡同路。若言即心即佛，如鬼有角；若言非心非佛，如羊無角。上士聞之，一悟千悟；下士聞之，如癡如啞。何故如此？譬如醍醐上味，為世所珍，遇斯之人，應難信受。久立。
潭州開福禪院從受禪師，示眾云：少室尤師云：彼彼丈夫。
問：九年面壁，意旨如何？
師云：一人傳虛，萬人傳實。
問：如何是古佛家風？
師云：蒲團草座。
僧曰：若遇客來，將何只對？
師云：吃茶去。
僧曰：昔日趙州，今日和尚。
師云：錯。
問：如何是無底篋子？
師云：少人用得。
問：一花開五葉，結果自然成。如何是一花？
師云：芬芳直至今。
西川雪峰欽山主，上堂云：昨日一，今日二，不用思量，快須瞥地。不瞥地，蹉過平生勿巴鼻。咄！
潭州報慈嵩禪師。問：如何是佛？
師云：頭戴天，腳蹈地。
問：北斗藏身，意旨如何？
師云：百歲老人入漆甕。
荊南福昌德賢禪師。問：去離不得時如何？
師云：子承父業。
僧曰：如何是衲僧活計？
師云：甘里種田。
問：如何是古佛心？
師云：蔟花簇錦。
問：承師有言：隔河招手。意旨如何？
師云：被里張帆。
僧曰：恁麼則南山起云，北山下雨也。
師云：蹈不著。
蘄州黃梅龍華祥禪師。問：如何是佛？
師云：銀鬃朱尾。
僧曰：學人不會。
師云：兩眼似鑾鈴。
廬山蓮華峰祥庵主。問：如何是雪嶺泥牛吼？
師云：聽。
僧曰：如何是云門木馬嘶？
師云：響。
師臨示疾時，舉拄杖問眾云：汝道古佛到遮里，為什麼不肯住？眾無對。
師云：為他途路不得力。復云：作麼生得力去？乃橫肩拄杖云：楖栗橫擔不顧人，卻入千峰萬峰去。言畢圓寂。
廬陵西峰豁禪師。問：金烏未出時如何？
師云：東西不辨，南北不分。
僧曰：出後如何？
師云：好丑難逃。
問：和風習習，春日遲遲，學人上來，愿聞法要。
師云：隨分有春色，一枝三四花。
僧曰：百紅千紫才觀了，不羨靈云老古錐。
師云：儞具什麼眼？
僧曰：一枝巖畔笑春風。
師云：也只道得一半。
江州崇勝卸禪師。問：羚羊未掛角時如何？
師云：尋溪過澗。
僧曰：掛角後如何？
師云：鼻孔遼天。
問：如何是學人受用三昧？
師云：橫擔拄杖。
僧曰：意旨如何？
師云：步步蹈實。
上堂云：寒時寒，熱時熱，古德重重成漏泄，智者無榮名不遷，迷者飜云底時節。底時節，真不徹。時寒，各請歸堂歇。
桂州壽寧善義禪師，一日，去辭寬禪師，寬問：甚麼處去？
師云：大安山去。
寬云：不涉途程，道將一句來。
師云：九九八十一。
寬喝云：亂走作麼！師乃有省。
上堂，良久，舉拂子示眾云：只麼會得，不妨省力。雖然如是，比上不足，比下有余。
時有僧問：鼓聲才罷人皆聽，未審如何密領之？
師云：祗恐闍梨不問。
僧曰：此問還當否？
師云：靜處薩婆訶。
明州岳林賢禪師，本住洪州香城。引退後，游山至泐潭，禮馬祖禪師真，忽然悟道，乃曰：今年五十五，游山見馬祖，低頭禮三拜，目前無可睹。
自此稱為水牯牛，往諸方索鬪，遂
徧游禪席，勘諸知識。皇佑初，入京謁都尉李侯，請相見，即便坐逝。
邛州西林義琛禪師。問：如何是和尚家風？
師云：井中紅焰，月浮漚。
問：如何是古鏡？
師云：老僧怕他。
僧曰：為什麼怕他？
師云：慚惶！慚惶！
問：佛未出世時如何？
師云：風調雨順。
僧曰：出世後如何？
師云：國泰民安。
問：如何是大道？
師云：不障往來人。
僧曰：如何是道中人？
師云：要作什麼？
問：如何是向上事？
師云：黃鶯樹上一枝華。
師於明道二年五月望日辭眾。至十八日，沐浴端坐而逝。茶毘，收舍利，建塔于鶴山之北。
西劍州鳳凰山智廣禪師。問：萬法本閑，時人自鬧。如何是萬法？
師云：剎剎塵塵。
問：靈松無異色時如何？
師云：方顯歲寒心。
問：如何是學人一卷經？
師云：說因說果。
上堂云：秋山疊疊，秋水澄澄，秋風凜凜，秋月亭亭。此時獨倚高樓望，拊掌臨風笑數聲。
舒州投子通禪師。問：達磨未來時如何？
師云：兩岸唱漁歌。
僧曰：來後如何？
師云：大海涌風波。
問：般若是經，金剛是喻，學人上來，請師垂示。
師云：一槌兩當，蓋覆將來。
僧曰：謝師指示。
師云：儞作麼生會？
僧曰：一槌兩當，蓋覆將來。
師云：學語之流。
問：如何是孤峰頂上節操長松？
師云：能為萬象主，不逐四時凋。
問：如何是和尚遮佛法？
師云：東壁打西壁。
師云：早是老婆心也。雖然如是，也不易會。祗如達磨未來，且道此土還有也無？若有，何用更來此土？上坐且作麼生理論有無？且道達磨甚麼時來？而今又向何處去也？遮里若有個省覺，許上坐具一只眼；若也未會，久立。
上堂云：朝朝相似，日日一般，更有新奇也拈不出，至於諸圣出來，且不敢誑於上坐。因甚如此？蓋為上坐是行腳人，如今共上坐在遮，聚集少時，早是欺屈諸人了也。更若停騰，是非鋒起，不如且歇。珍重！
藍田縣真禪師。問：如何是竺土大仙心？
師云：是誰傳來？
問：如何是露地白牛？
師云：莫教吃人苗稼。
問：如何是無情說法？
師云：還見香臺麼？
問：如何是不二法門？
師云：一亦不是。
問：如何是大定門？
師云：拈柴擇菜。
問：如何是千年石上古人蹤？
師云：移易不得。
問：如石含玉時如何？
師云：合如是。
問：求之不得時如何？
師云：用求作麼？
僧曰：如何即得？
師云：幾時失來？
問：諸佛未出世時如何？
師云：儞問我答。
僧曰：出世後如何？
師云：我問儞答。
問：如何是向上關捩子？
師云：蹈不著。
僧曰：未審蹈著後如何？
師云：賺卻人。
師云：成山假就於始簣，修途托至於初步，上坐適來從地爐邊來，還與初步同？別？若言同，即不會不遷；若言別，亦不會不遷。上坐作麼生會？還會麼？遮里不是那里，那里不是遮，且道是一處兩處？是遷不遷？是來去不是來去？若於此顯明得，便乃古今一如，初終自爾，念念無常，心心永滅。所以道：觀方知彼去，去者不至方。上坐適來恁麼來，卻請恁麼去。參。
廬山開先照禪師。問：向上宗乘，乞師垂示。
師云：白云斷處見明月。
僧曰：猶是學人疑處。
師云：黃葉落時聞搗衣。
問：如何是禪？
師云：十語九中，不如一默。
僧曰：恁麼則少林曾面壁，千古播徽猷。
師云：儞分上又作麼生？
僧曰：相對無言好消息，不須更去問南能。
師云：莫亂統。
問：如何是和尚家風？
師云：一條寒澗木，得力勝兒孫。
僧曰：用者如何？
師云：百雜碎。
上堂云：叢林規矩，古佛家風，一參一請，一粥一飯，且道明得個甚事？祗為諸人心心不停，念念不住。若能不停處停，念處無念，自合無生之理。與麼說話，笑破他人口。參。
金陵天寶禪師。問：當機不薦時如何？
師云：鈍。
僧曰：薦得後如何？
師云：快。
問：白云抱幽石時如何？
師云：非公境界。
問：如何是和尚家風？
師云：裂半作三。
僧曰：學人未曉。
師云：鼻孔針筒。
虔州了山宗盛禪師。問：古人面壁，意旨如何？
師云：為儞要問。
問：如何是衣里明珠？
師云：切宜保借。
問：如何是沙門端的事？
師云：不要問別人。
問：如何是解脫門？
師云：從遮入。
上堂云：鐘聲清，鼓聲響，早晚相聞休忘想。薦得徒勞別問津，莫道山僧無伎倆。咄！