恭聞道體幽玄，靡容指標之力；佛慈廣大，爰啟方便之門。四十九年張開教網，三百余會瀝盡婆心。大小頓漸之殊方，同辟一法；藏通別圓之異教，并益群機。雖曠劫而難逢，實無遠而弗屆。
恭聞經談心妙，華喻法微，眾生具三乘之機，如來演一味之雨。援諸子于火宅，并駕白牛；出眾商于化城，同趣寶所。是為諸佛之印，允作群經之王，法利靡窮，贊揚莫盡。
恭聞毘盧海未可名言，華藏門不容窺測。最圓最頓，乃稱諸佛之懷；互入互融，實顯自心之妙。萬行之因華遍發，一真之果體全彰。幸大教之躬逢，竭鄙誠而頂戴。
恭聞般若明空寂之慧，金剛喻堅利之能。妙體本瑩，凈有無之雙執；靈光獨朗，炤人法之兩亡。斷四相而顯四心，徹三空而滅三障，誠為破有之法將，堪作度苦之慈舟，才得受持，難量厥效。
恭聞九界之深迷，唯佛光始克破暗；六凡之痼疾，非圣藥難以除殃。畀眾生之繁祉，悲愿弘開；洗歷劫之深尤，慈仁廣被。三途仰長明之焰，九橫藉續命之旛，允冀十力之庥，敢忘一心之敬。
恭聞孝獨先於百行，儒典攸崇；恩莫隆于二親，釋經首重。身淪鬼趣，青提之饑苦何堪？果證聲聞，尊者之哀情益懇。妙通獨顯，難遏業火之然；圣力群加，斯脫焦喉之厄。由是教興竺土，作滅苦之玄猷；經著蘭盆，垂報母之遺范。凡有血氣，敢不修持？
恭聞般若精要，大乘玄猷，真俗俱忘，單示真空之相；有無不二，深入法性之源。須臾而破暗還明，剎那而轉凡成圣，永度諸苦，真永存，爰及苗裔。
楊子注曰：旁皇失措之貌。
伏以堯天久運，八紘載覆育之恩；舜日驟沈，四海失依怙之主。思修報國之典，聊陳用禴之誠。竊惟四依托活，六事隨身，山密林深，甘作釋氏之子；天高地厚，容為圣世之民。躍冶頑金，亦是乾坤之陶鑄；不材凡木，誰非雨露之資成？歌帝力而未能，沐皇仁而思報。雖乏股肱効忠之力，尚有晨昏致祝之勤。夫何禍起綠林，敢揮戈而犯闕；變生宮掖，忍鬻國而啟關。驚軒轅之上昇，徒仰龍車而莫及；悲放勳之徂落，欲攀天仗而無從。鬼哭神號，孤憤上干于白日；天崩地裂，深痛直徹于赤心。空懷寸草之哀誠，罔答三春之大化，用遵古皇遺范，特申虎拜之恭；徧
舉善逝洪名，屢罄嵩呼之悃。提瑜伽之秘印，雨法財于空中；顯紇哩之妙光，破鐵城於地下。修茲圭撮之微善，仰答洪蒙之巨恩。伏愿天祚彌隆，皇居仍固，神威廣運，再造不壞之河山；睿德益昌，重揭大明之日月。挽回殺運，躋蒼生于仁壽之天；殲滅妖氛，轉洪鈞于清寧之宇。
無任激切懇禱之至，謹具疏上奏以聞。
并見上。
四分律藏曰：一、著糞掃衣；二、常行乞食；三、樹下坐；四、用陳腐藥。
謂：一、衣；二、鉢
；三、坐具；四、紙被；五、拂子；六、手鑪。
見上。
壤父者，堯時人，年五十，而擊壤於道中。觀者曰：大哉！帝之德也。壤父曰：吾日出而作，日入而息，鑿井而飲。
書益稷：帝曰：臣作朕股肱耳目，予欲左右有民，汝翼。注：君，元首也。君資臣以為助，猶元首須股肱耳目以為用也。
古今合錄曰：天鳳四年丁丑，莽性躁，擾法令煩苛，繇役煩劇，旱蝗相仍，獄詔不決，吏旁緣侵刻，富者不能自保，貧者無以自存，於是并起為盜賊。荊州新市人王匡、王鳳、南陽馬武、穎川王常、成丹共聚，藏於綠林山中，至八千人。
見上。
書舜典曰：二十有八載，帝乃殂落。注：殂落，死也。
陸機曰：雖忠臣孤憤，列士效死，將奚救哉？
史荊軻傳曰：軻為燕太子丹謀刺秦王，于時白虹貫白日。
見于上。
詩江漢曰：虎拜稽首。注：虎，召穆公名也。
見上。
前律歷志曰：不失圭撮。注：應劭曰：圭，自然之形，陰陽之始。四圭曰撮，三指撮之。
見上。
謹卜，今年三月朔旦，躬率僧眾諷誦仁王護國經二十四部，祈靖寇氛，以綿國祚者。伏以勢居坎窞，誰為出險之援？禍至堅冰，安得回春之力？仰于大覺，俯畀洪慈，切念誕躬塵世，寄跡空門，木食草衣，滴水悉濡於圣澤；巖居穴處，寸土并覆於天庥。捐頂踵而難酬，捧涓埃而莫報。何意日中之運，遽逢薄蝕之災，饑饉洊臻，老稚盡轉於溝壑；干戈數起，士農半入於潢池。鯨波未靖於海南，鐵馬正驕於塞北，中原板蕩，陣云染戰血成黃；全楚陸沈，原草將枯骨同白。秦關既破，兵投刃而鼠奔；晉險亦逾，官奉檄而草偃。害將及乎宗社，勢必迫於神京。近因南北之耗不通，以致上下之憂特甚。緇衣既弱，徒懷獻曝之誠；佛德可憑，恭宣護國之典。伏愿金輪永鎮，鰲極嘗安，鋒鏑頓消，四郊之呻吟驟息；寇兵遠遁，萬姓之疲困盡紓。日月代明，長懸無外之炤；地天交泰，共釀太和之休。匝地而大有書年，普天而太平垂象。
無任激切懇禱之至。
易習坎：初六，習炊，入于坎窞，兇。傳：初以陰柔居坎險之下，窞坎中之陷處已在習坎中，更入坎窞，其兇可知。
易坤：初六，履霜，堅冰至。傳：履霜則當知陰漸盛而至堅冰矣，猶小人始雖甚微，長則至於盛也。
并見上。
易：豐，亨，王假之，勿憂，宜日中。彖曰：日中則昃，月盈則食，天地盈虛，與時消息。
唐類函曰：日月薄食，天地之災。
孟子曰：兇年饑歲，君之民，老弱轉乎溝壑。
毛詩注曰：板板，反也。蕩蕩，法度廢壞貌。
見上。
列子曰：昔者女媧氏鏈五色石以補天闕，斷鰲足以立四極。
易泰：彖曰：泰，小往大來，吉亨，則是天地交而萬物通也。
并見上。
伏以圣典弘開，值諸佛歡喜之日；心精仰格，効
大慈兼濟之仁。用滌昔日之愆尤，普拔幽關之苦毒，欲修善果，必假凡儀。今據某處信官某，切念業風飄動，智月昏迷，居官日久，難無悞殺之冤；任事孔艱，亦有過傷之咎。況值殺運之遘臨，備睹斯民之涂炭，橫尸遍野，一任鼠噉鴉食；白骨連天，盡教風吹日炙。殺戮之災未息，洚水之禍并生，田廬半入于波濤，士女多化為魚鱉，要出九幽之劇苦，須憑三寶之洪慈。由是謹卜某年七月某日就於某寺，啟建中元賑幽拔苦道場七晝夜，頂禮梁皇懺法二十四部，清晨諷演秘章，嚴凈壇宇，祈天將之冥力俯鎮魔軍，叩普賢之愿王下臨象馭，多生罪相歷十卷以敷揚，萬德洪名極一心而頂禮。摘葵烹茗，聊以陳及物之儀；酌水焚檀，僅以彰盈缶之敬。既畢懺摩之典，仍演地藏之文，日午廣設三德之香饈，普享十方之僧寶。至於紅輪西墜，皎月東升，延金剛上師高登法座，運瑜伽密旨廣布玄功。法食云屯，饑虛之苦頓息；甘露雨霔，焰熱之虐驟除。惟茲微誠，仰冀慈監。伏愿沈魂滯魄假懺力以超升，業鎖罪花賴咒功而頓謝，黃金殿內常瞻紫磨之容，碧沼波心時聽苦空之偈。再祈信官某介爾景福，錫之大年，常熙茂績之光，益隆天寵；快睹榮遷之命，廣膺殊休。繁祉集於盈門，如川方至；善慶流之奕世，似日常升。某不勝瞻仰金容，投誠懇禱之至。
尚書注曰：涂，泥也。炭，火也。桀為民主，而反行昏亂，陷民於涂炭，既失其所以為主矣。
書呂刑曰：殺戮無辜。
孟子曰：當堯之時，天下猶未平，洚水橫流，汜濫於天下。
左昭元年：劉子曰：美哉禹功！明德遠矣！微禹，吾其魚乎！
象馭、盈缶、天寵、如川方至、奕世、似日常升。
并見上。
禪林疏語者，明永覺禪師所撰也。而此書中多用事實，是以予偶考一二，自書鋟梓，如其闕誤，俟來哲云。
