一、彰因起；二、明年主；三、釋本文。初中有二：一、明經因起，即謂空有二因，乃有阿僧伽，佛去世後九百年，上請慈尊為開中道，說瑜伽十七地、中邊分別論等，并彌勒所談，并如廣章說，有少差異如別紙。二、明論因起者，攝大乘云有二種藏：一、聲聞藏；二、菩薩藏。於中有三，謂素怛覽、阿毗達磨、毗奈耶。謂華嚴、般若等名菩薩藏中素怛覽，解深密、阿毗達磨經名阿毗達磨藏，毗奈耶、瞿沙經名第三藏。然上諸經唯依梵本，各有多頌，以漸隱沒，卷軸便小，或此方翻者偏略，所以漸約也。即阿毗達磨經中有攝大乘品，佛當加持菩薩所說，佛去世後九百余年，無著菩薩撮集諸經，統攝其義，為二萬七千頌，名對法論。後有其資，名浮陀僧訶，此名覺師子，造六萬三千頌釋，與前師造兩本別行。後有菩薩，名安慧，糅為一部，故稱為雜集，即瑜伽十支中之一支也。謂三十唯識等各為一支，故如迦旃延三百年後造發智論，而後有六足諸論等。
金剛般若波羅蜜經。姚秦三藏法師鳩摩羅什譯。
二、明年主者：一、明經；二、明論。經者，然此般若上代已來總有五譯，出其年代，具如玄記。然三藏貞觀十九年初從西至，最初翻譯其論也。對法為先，至貞觀二十三年，三藏隨駕玉華，先帝乖和，頻崇功德，共藏譯論，遍度五人，更問良因，藏令弘贊，遂制般若之序，名。其時太子亦制，當許雜翻經論，并贊幽靈，既有違和，不暇廣制也。于時帝問藏云：更有何善而可修耶？藏報云：可執筆以綴般若。帝既許之，藏便譯出，其夜五更三點翻譯即了。帝索讀之，即遣所司寫一萬本，既不重綴，詞句遂疏，後欲重譯，無由改采前布也。當爾積代梵本文并付三藏，藏討諸本，龜資梵文，即羅什譯同崑侖之本與真諦翻等。然經文舛異，隨文乃知真謬，題名不同，三藏獨名能斷，即先所譯，無著論本亦名能斷，何意然也？彼意說金剛有三義：
一、所破義。無著論本云：正見行、邪見行。
解云：正邪雖異，還作是同，故行該兩種見。即喻金剛雖一，能所有殊，雖曰金剛，亦有物能破之，故如白羊角，即破金剛也。
二、能摧義。無著云：一、細者惡世尚有眾生能生實相，況今現在菩薩聞說般若而不進修，謂惡人信解乃可希奇，菩薩受持，蓋不足嘆，故有此文也。就此文中，初善現問，次如來答。問中有三：初標問，次釋，後結。此初也。
何以故？此人無我相、人相、眾生相、壽者相。
述曰：此第二釋中有二。世親云：初明所取空，次明能取空。子云此唯說法空也。無著云：初明人空，次明法空，離人家執故。此初也。
所以者何？我相即是非相，人相、眾生相、壽者相即是非相。
述曰：此第二明法空也。
何以故？離一切諸相，則名諸佛。
述曰：此第三結也。謂若有分別，即有業生死起，既除分別之相，妄想生死都無，則名諸佛也。此意云：縱舍多身命，非證理之因。若暫聽經，便是離相之福，謂因受持聽聞故，當證二無我理。既是勝因，故多舍命之福也。