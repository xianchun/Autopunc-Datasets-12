太宗至仁应道神功圣德文武睿烈大明广孝皇帝颂功成积劫印文端，不是南山得恐难。眼睹数重金色润，手擎一片玉光寒。炼时百火精神透，藏处千年荧彩完。定果熏修真秘密，正心莫作等闲看。
真宗膺符稽古成功让德文明武定章圣元孝皇帝偈西方有圣号迦文，接物垂慈世所尊。常愿进修增妙果，庶期饶益在黎元。
仁宗体天法道极功全德神文圣武睿哲明孝皇帝赞三皇掩质皆归土，五帝潜形已化尘。夫子域中夸是圣，老君世上亦言真。埋躯祇见空遗冢，何处将身示后人。惟有吾师金骨在，曾经百炼色长新。
三圣御制佛牙颂赞，旧刻在庐山西林乾明寺。
录文完。