憍尸迦！若菩薩摩訶薩能於布施波羅蜜多學，無二分故；能於凈戒、安忍、精進、靜慮、般若波羅蜜多學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於內空學，無二分故；能於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於真如學，無二分故；能於法界、法性、不虛妄性、不變異性、平等性、離生性、法定、法住、實際、虛空界、不思議界學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於苦圣諦學，無二分故；能於集滅道圣諦學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於四靜慮學，無二分故；能於四無量、四無色定學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於八解脫學，無二分故；能於八勝處、九次第定、十遍處學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於四念住學，無二分故；能於四正斷、四神足、五根、五力、七等覺支、八圣道支學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於空解脫門學，無二分故；能於無相、無愿解脫門學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於五眼學，無二分故；能於六神通學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於佛十力學，無二分故；能於四無所畏、四無礙解、大慈大悲大喜大舍、十八佛不共法學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於無忘失法學，無二分故；能於住舍性學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於一切智學，無二分故；能於道相智、一切相智學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於一切陀羅尼門學，無二分故；能於一切三摩地門學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於預流學，無二分故；能於一來、不還、阿羅漢學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於預流向預流果學，無二分故；能於一來向一來果、不還向不還果、阿羅漢向阿羅漢果學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於獨覺學，無二分故；能於獨覺向獨覺果學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能於菩薩摩訶薩學，無二分故；能於三藐三佛陀學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於菩薩摩訶薩法學，無二分故；能於無上正等菩提學，無二分故。是菩薩摩訶薩能學無量無數無邊不可思議清凈佛法。何以故？無二分故。憍尸迦！若菩薩摩訶薩能於聲聞乘學，無二分故；能於獨覺乘、無上乘學，無二分故。是菩薩摩訶薩能學無量無數無邊不可思議清凈佛法。何以故？無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為色增減故學，不為受想行識增減故學。何以故？以色薀等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為眼處增減故學，不為耳鼻舌身意處增減故學。何以故？以眼處等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為色處增減故學，不為聲香味觸法處增減故學。何以故？以色處等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為眼界增減故學，不為色界、眼識界及眼觸、眼觸為緣所生諸受增減故學。何以故？以眼界等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為耳界增減故學，不為聲界、耳識界及耳觸、耳觸為緣所生諸受增減故學。何以故？以耳界等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為鼻界增減故學，不為香界、鼻識界及鼻觸、鼻觸為緣所生諸受增減故學。何以故？以鼻界等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為舌界增減故學，不為味界、舌識界及舌觸、舌觸為緣所生諸受增減故學。何以故？以舌界等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為身界增減故學，不為觸界、身識界及身觸、身觸為緣所生諸受增減故學。何以故？以身界等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為意界增減故學，不為法界、意識界及意觸、意觸為緣所生諸受增減故學。何以故？以意界等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為地界增減故學，不為水火風空識界增減故學。何以故？以地界等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為苦圣諦增減故學，不為集滅道圣諦增減故學。何以故？以苦圣諦等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為無明增減故學，不為行、識、名色、六處、觸、受、愛、取、有、生、老死愁嘆苦憂惱增減故學。何以故？以無明等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為內空增減故學，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空增減故學。何以故？以內空等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為真如增減故學，不為法界、法性、不虛妄性、不變異性、平等性、離生性、法定、法住、實際、虛空界、不思議界增減故學。何以故？以真如等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為布施波羅蜜多增減故學，不為凈戒、安忍、精進、靜慮、般若波羅蜜多增減故學。何以故？以布施波羅蜜多等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為四靜慮增減故學，不為四無量、四無色定增減故學。何以故？以四靜慮等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為八解脫增減故學，不為八勝處、九次第定、十遍處增減故學。何以故？以八解脫等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為四念住增減故學，不為四正斷、四神足、五根、五力、七等覺支、八圣道支增減故學。何以故？以四念住等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為空解脫門增減故學，不為無相、無愿解脫門增減故學。何以故？以空解脫門等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為五眼增減故學，不為六神通增減故學。何以故？以五眼等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為佛十力增減故學，不為四無所畏、四無礙解、大慈大悲大喜大舍、十八佛不共法增減故學。何以故？以佛十力等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為無忘失法增減故學，不為住舍性增減故學。何以故？以無忘失法等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為一切智增減故學，不為道相智、一切相智增減故學。何以故？以一切智等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為一切陀羅尼門增減故學，不為一切三摩地門增減故學。何以故？以一切陀羅尼門等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為預流增減故學，不為一來、不還、阿羅漢增減故學。何以故？以預流等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為預流向預流果增減故學，不為一來向一來果、不還向不還果、阿羅漢向阿羅漢果增減故學。何以故？以預流向預流果等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為獨覺增減故學，不為獨覺向獨覺果增減故學。何以故？以獨覺等，無二分故。
憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為菩薩摩訶薩增減故學，不為三藐三佛陀增減故學。何以故？以菩薩摩訶薩等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為菩薩摩訶薩法增減故學，不為無上正等菩提增減故學。何以故？以菩薩摩訶薩法等，無二分故。憍尸迦！若菩薩摩訶薩能學無量無數無邊不可思議清凈佛法，是菩薩摩訶薩不為聲聞乘增減故學，不為獨覺乘、無上乘增減故學。何以故？以聲聞乘等，無二分故。
憍尸迦！若菩薩摩訶薩不為色增減故學，無二分故；不為受想行識增減故學，無二分故。是菩薩摩訶薩不為色攝受壞滅故學，不為受想行識攝受壞滅故學。何以故？以色薀等，無二分故。憍尸迦！若菩薩摩訶薩不為眼處增減故學，無二分故；不為耳鼻舌身意處增減故學，無二分故。是菩薩摩訶薩不為眼處攝受壞滅故學，不為耳鼻舌身意處攝受壞滅故學。何以故？以眼處等，無二分故。
憍尸迦！若菩薩摩訶薩不為色處增減故學，無二分故；不為聲香味觸法處增減故學，無二分故。是菩薩摩訶薩不為色處攝受壞滅故學，不為聲香味觸法處攝受壞滅故學。何以故？以色處等，無二分故。憍尸迦！若菩薩摩訶薩不為眼界增減故學，無二分故；不為色界、眼識界及眼觸、眼觸為緣所生諸受增減故學，無二分故。是菩薩摩訶薩不為眼界攝受壞滅故學，不為色界乃至眼觸為緣所生諸受攝受壞滅故學。何以故？以眼界等，無二分故。
憍尸迦！若菩薩摩訶薩不為耳界增減故學，無二分故；不為聲界、耳識界及耳觸、耳觸為緣所生諸受增減故學，無二分故。是菩薩摩訶薩不為耳界攝受壞滅故學，不為聲界乃至耳觸為緣所生諸受攝受壞滅故學。何以故？以耳界等，無二分故。憍尸迦！若菩薩摩訶薩不為鼻界增減故學，無二分故；不為香界、鼻識界及鼻觸、鼻觸為緣所生諸受增減故學，無二分故。是菩薩摩訶薩不為鼻界攝受壞滅故學，不為香界乃至鼻觸為緣所生諸受攝受壞滅故學。何以故？以鼻界等，無二分故。
憍尸迦！若菩薩摩訶薩不為舌界增減故學，無二分故；不為味界、舌識界及舌觸、舌觸為緣所生諸受增減故學，無二分故。是菩薩摩訶薩不為舌界攝受壞滅故學，不為味界乃至舌觸為緣所生諸受攝受壞滅故學。何以故？以舌界等，無二分故。憍尸迦！若菩薩摩訶薩不為身界增減故學，無二分故；不為觸界、身識界及身觸、身觸為緣所生諸受增減故學，無二分故。是菩薩摩訶薩不為身界攝受壞滅故學，不為觸界乃至身觸為緣所生諸受攝受壞滅故學。何以故？以身界等，無二分故。
憍尸迦！若菩薩摩訶薩不為意界增減故學，無二分故；不為法界、意識界及意觸、意觸為緣所生諸受增減故學，無二分故。是菩薩摩訶薩不為意界攝受壞滅故學，不為法界乃至意觸為緣所生諸受攝受壞滅故學。何以故？以意界等，無二分故。憍尸迦！若菩薩摩訶薩不為地界增減故學，無二分故；不為水火風空識界增減故學，無二分故。是菩薩摩訶薩不為地界攝受壞滅故學，不為水火風空識界攝受壞滅故學。何以故？以地界等，無二分故。
憍尸迦！若菩薩摩訶薩不為苦圣諦增減故學，無二分故；不為集滅道圣諦增減故學，無二分故。是菩薩摩訶薩不為苦圣諦攝受壞滅故學，不為集滅道圣諦攝受壞滅故學。何以故？以苦圣諦等，無二分故。憍尸迦！若菩薩摩訶薩不為無明增減故學，無二分故；不為行、識、名色、六處、觸、受、愛、取、有、生、老死愁嘆苦憂惱增減故學，無二分故。是菩薩摩訶薩不為無明攝受壞滅故學，不為行乃至老死愁嘆苦憂惱攝受壞滅故學。何以故？以無明等，無二分故。
憍尸迦！若菩薩摩訶薩不為內空增減故學，無二分故；不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空增減故學，無二分故。是菩薩摩訶薩不為內空攝受壞滅故學，不為外空乃至無性自性空攝受壞滅故學。何以故？以內空等，無二分故。
憍尸迦！若菩薩摩訶薩不為真如增減故學，無二分故；不為法界、法性、不虛妄性、不變異性、平等性、離生性、法定、法住、實際、虛空界、不思議界增減故學，無二分故。是菩薩摩訶薩不為真如攝受壞滅故學，不為法界乃至不思議界攝受壞滅故學。何以故？以真如等，無二分故。憍尸迦！若菩薩摩訶薩不為布施波羅蜜多增減故學，無二分故；不為凈戒、安忍、精進、靜慮、般若波羅蜜多增減故學，無二分故。是菩薩摩訶薩不為布施波羅蜜多攝受壞滅故學，不為凈戒、安忍、精進、靜慮、般若波羅蜜多攝受壞滅故學。何以故？以布施波羅蜜多等，無二分故。
憍尸迦！若菩薩摩訶薩不為四靜慮增減故學，無二分故；不為四無量、四無色定增減故學，無二分故。是菩薩摩訶薩不為四靜慮攝受壞滅故學，不為四無量、四無色定攝受壞滅故學。何以故？以四靜慮等，無二分故。憍尸迦！若菩薩摩訶薩不為八解脫增減故學，無二分故；不為八勝處、九次第定、十遍處增減故學，無二分故。是菩薩摩訶薩不為八解脫攝受壞滅故學，不為八勝處、九次第定、十遍處攝受壞滅故學。何以故？以八解脫等，無二分故。
憍尸迦！若菩薩摩訶薩不為四念住增減故學，無二分故；不為四正斷、四神足、五根、五力、七等覺支、八圣道支增減故學，無二分故。是菩薩摩訶薩不為四念住攝受壞滅故學，不為四正斷乃至八圣道支攝受壞滅故學。何以故？以四念住等，無二分故。憍尸迦！若菩薩摩訶薩不為空解脫門增減故學，無二分故；不為無相、無愿解脫門增減故學，無二分故。是菩薩摩訶薩不為空解脫門攝受壞滅故學，不為無相、無愿解脫門攝受壞滅故學。何以故？以空解脫門等，無二分故。
憍尸迦！若菩薩摩訶薩不為五眼增減故學，無二分故；不為六神通增減故學，無二分故。是菩薩摩訶薩不為五眼攝受壞滅故學，不為六神通攝受壞滅故學。何以故？以五眼等，無二分故。憍尸迦！若菩薩摩訶薩不為佛十力增減故學，無二分故；不為四無所畏、四無礙解、大慈大悲大喜大舍、十八佛不共法增減故學，無二分故。是菩薩摩訶薩不為佛十力攝受壞滅故學，不為四無所畏乃至十八佛不共法攝受壞滅故學。何以故？以佛十力等，無二分故。
憍尸迦！若菩薩摩訶薩不為無忘失法增減故學，無二分故；不為住舍性增減故學，無二分故。是菩薩摩訶薩不為無忘失法攝受壞滅故學，不為住舍性攝受壞滅故學。何以故？以無忘失法等，無二分故。憍尸迦！若菩薩摩訶薩不為一切智增減故學，無二分故；不為道相智、一切相智增減故學，無二分故。是菩薩摩訶薩不為一切智攝受壞滅故學，不為道相智、一切相智攝受壞滅故學。何以故？以一切智等，無二分故。
憍尸迦！若菩薩摩訶薩不為一切陀羅尼門增減故學，無二分故；不為一切三摩地門增減故學，無二分故。是菩薩摩訶薩不為一切陀羅尼門攝受壞滅故學，不為一切三摩地門攝受壞滅故學。何以故？以一切陀羅尼門等，無二分故。憍尸迦！若菩薩摩訶薩不為預流增減故學，無二分故；不為一來、不還、阿羅漢增減故學，無二分故。是菩薩摩訶薩不為預流攝受壞滅故學，不為一來、不還、阿羅漢攝受壞滅故學。何以故？以預流等，無二分故。
憍尸迦！若菩薩摩訶薩不為預流向預流果增減故學，無二分故；不為一來向一來果、不還向不還果、阿羅漢向阿羅漢果增減故學，無二分故。是菩薩摩訶薩不為預流向預流果攝受壞滅故學，不為一來向一來果、不還向不還果、阿羅漢向阿羅漢果攝受壞滅故學。何以故？以預流向預流果等，無二分故。憍尸迦！若菩薩摩訶薩不為獨覺增減故學，無二分故；不為獨覺向獨覺果增減故學，無二分故。是菩薩摩訶薩不為獨覺攝受壞滅故學，不為獨覺向獨覺果攝受壞滅故學。何以故？以獨覺等，無二分故。
憍尸迦！若菩薩摩訶薩不為菩薩摩訶薩增減故學，無二分故；不為三藐三佛陀增減故學，無二分故。是菩薩摩訶薩不為菩薩摩訶薩攝受壞滅故學，不為三藐三佛陀攝受壞滅故學。何以故？以菩薩摩訶薩等，無二分故。憍尸迦！若菩薩摩訶薩不為菩薩摩訶薩法增減故學，無二分故；不為無上正等菩提增減故學，無二分故。是菩薩摩訶薩不為菩薩摩訶薩法攝受壞滅故學，不為無上正等菩提攝受壞滅故學。何以故？以菩薩摩訶薩法等，無二分故。
憍尸迦！若菩薩摩訶薩不為聲聞乘增減故學，無二分故；不為獨覺乘、無上乘增減故學，無二分故。是菩薩摩訶薩不為聲聞乘攝受壞滅故學，不為獨覺乘、無上乘攝受壞滅故學。何以故？以聲聞乘等，無二分故。
時舍利子問善現言：善現！菩薩摩訶薩如是學時，不為色攝受壞滅故學，不為受想行識攝受壞滅故學耶？善現！菩薩摩訶薩如是學時，不為眼處攝受壞滅故學，不為耳鼻舌身意處攝受壞滅故學耶？善現！菩薩摩訶薩如是學時，不為色處攝受壞滅故學，不為聲香味觸法處攝受壞滅故學耶？
善現！菩薩摩訶薩如是學時，不為眼界攝受壞滅故學，不為色界、眼識界及眼觸、眼觸為緣所生諸受攝受壞滅故學耶？善現！菩薩摩訶薩如是學時，不為耳界攝受壞滅故學，不為聲界、耳識界及耳觸、耳觸為緣所生諸受攝受壞滅故學耶？善現！菩薩摩訶薩如是學時，不為鼻界攝受壞滅故學，不為香界、鼻識界及鼻觸、鼻觸為緣所生諸受攝受壞滅故學耶？
善現！菩薩摩訶薩如是學時，不為舌界攝受壞滅故學，不為味界、舌識界及舌觸、舌觸為緣所生諸受攝受壞滅故學耶？善現！菩薩摩訶薩如是學時，不為身界攝受壞滅故學，不為觸界、身識界及身觸、身觸為緣所生諸受攝受壞滅故學耶？善現！菩薩摩訶薩如是學時，不為意界攝受壞滅故學，不為法界、意識界及意觸、意觸為緣所生諸受攝受壞滅故學耶？
善現！菩薩摩訶薩如是學時，不為地界攝受壞滅故學，不為水火風空識界攝受壞滅故學耶？善現！菩薩摩訶薩如是學時，不為苦圣諦攝受壞滅故學，不為集滅道圣諦攝受壞滅故學耶？善現！菩薩摩訶薩如是學時，不為無明攝受壞滅故學，不為行、識、名色、六處、觸、受、愛、取、有、生、老死愁嘆苦憂惱攝受壞滅故學耶？
善現！菩薩摩訶薩如是學時，不為內空攝受壞滅故學，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空攝受壞滅故學耶？
善現！菩薩摩訶薩如是學時，不為真如攝受壞滅故學，不為法界、法性、不虛妄性、不變異性、平等性、離生性、法定、法住、實際、虛空界、不思議界攝受壞滅故學耶？善現！菩薩摩訶薩如是學時，不為布施波羅蜜多攝受壞滅故學，不為凈戒、安忍、精進、靜慮、般若波羅蜜多攝受壞滅故學耶？
善現！菩薩摩訶薩如是學時，不為四靜慮攝受壞滅故學，不為四無量、四無色定攝受壞滅故學耶？善現！菩薩摩訶薩如是學時，不為八解脫攝受壞滅故學，不為八勝處、九次第定、十遍處攝受壞滅故學耶？善現！菩薩摩訶薩如是學時，不為四念住攝受壞滅故學，不為四正斷、四神足、五根、五力、七等覺支、八圣道支攝受壞滅故學耶？
善現！菩薩摩訶薩如是學時，不為空解脫門攝受壞滅故學，不為無相、無愿解脫門攝受壞滅故學耶？善現！菩薩摩訶薩如是學時，不為五眼攝受壞滅故學，不為六神通攝受壞滅故學耶？善現！菩薩摩訶薩如是學時，不為佛十力攝受壞滅故學，不為四無所畏、四無礙解、大慈大悲大喜大舍、十八佛不共法攝受壞滅故學耶？
善現！菩薩摩訶薩如是學時，不為無忘失法攝受壞滅故學，不為住舍性攝受壞滅故學耶？善現！菩薩摩訶薩如是學時，不為一切智攝受壞滅故學，不為道相智、一切相智攝受壞滅故學耶？善現！菩薩摩訶薩如是學時，不為一切陀羅尼門攝受壞滅故學，不為一切三摩地門攝受壞滅故學耶？
善現！菩薩摩訶薩如是學時，不為預流攝受壞滅故學，不為一來、不還、阿羅漢攝受壞滅故學耶？善現！菩薩摩訶薩如是學時，不為預流向預流果攝受壞滅故學，不為一來向一來果、不還向不還果、阿羅漢向阿羅漢果攝受壞滅故學耶？善現！菩薩摩訶薩如是學時，不為獨覺攝受壞滅故學，不為獨覺向獨覺果攝受壞滅故學耶？
善現！菩薩摩訶薩如是學時，不為菩薩摩訶薩攝受壞滅故學，不為三藐三佛陀攝受壞滅故學耶？善現！菩薩摩訶薩如是學時，不為菩薩摩訶薩法攝受壞滅故學，不為無上正等菩提攝受壞滅故學耶？善現！菩薩摩訶薩如是學時，不為聲聞乘攝受壞滅故學，不為獨覺乘、無上乘攝受壞滅故學耶？