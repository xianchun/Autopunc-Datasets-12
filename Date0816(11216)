大王當知！沙門瞿曇畢竟成就四無所畏？
王言：大師！何者如來四無所畏？
答言：大王！所謂一切智無畏、漏盡無畏、障道無畏、盡苦道無畏。大王當知！一切智無畏者，沙門瞿曇悉以覺知一切諸法，若諸世間天、人、魔、梵、沙門、婆羅門作如是言：沙門瞿曇不能覺知一切諸法。如實說者，無有是處。何以故？沙門瞿曇悉能覺知一切諸法，是故名為平等正覺。所謂凡夫法、圣人法，聲聞法、緣覺法，佛法、菩薩法，學法、無學法，世間法、出世間法，善法、不善法，有漏法、無漏法，有為法、無為法，覺如是法，故名正覺。言平等者，見空平等，法真實故；無相平等，壞諸相故；無愿平等，不著三界故；不生平等，無生性故；無行平等，無行性故；無出平等，無出性故；無至處平等，無至處性故；真實平等，無三世故；解脫平等，無無明性故；涅盤平等，無生死性故。是故沙門瞿曇悉能覺知一切諸法，至無畏處，以大悲心在大眾中作師子吼，轉梵法輪，一切世間天、人、魔、梵、沙門、婆羅門未曾有能如法轉者，是名一切智無畏。
大王當知！漏盡無畏者，沙門瞿曇諸漏已盡，是故唱言：我漏已盡。若諸世間天、人、魔、梵、沙門、婆羅門作如是言：沙門瞿曇諸漏未盡。如實說者，無有是處。何以故？沙門瞿曇諸漏已盡，於欲漏、有漏、無明漏、見漏，心得解脫，諸習氣滅。是故沙門瞿曇諸漏已盡，至無畏處，在大眾中作師子吼，轉梵法輪，一切世間天、人、魔、梵、沙門、婆羅門未曾有能如是轉者，是名漏盡無畏。
大王當知！障道無畏者，沙門瞿曇知諸欲法能障圣道，是故說言：欲能障道。若諸世間天、人、魔、梵、沙門、婆羅門作如是言：是諸欲法不能障道。如實說者，無有是處。何以故？沙門瞿曇如實覺知障道法故。障道法者，謂十不善業能障圣道。沙門瞿曇能如實知，至無畏處，在大眾中作師子吼，轉梵法輪，一切世間天、人、魔、梵、沙門、婆羅門未曾有能如法轉者，是名說障道無畏。
大王當知！盡苦道無畏者，沙門瞿曇說言：修習圣道，能盡苦際，得無上解脫。若諸世間天、人、魔、梵、沙門、婆羅門作如是言：修習圣道，不能畢竟盡諸苦際。如實說者，無有是處。何以故？沙門瞿曇已證無上解脫，盡諸苦故。云何名為真實圣道？所謂一乘；復有二種，謂舍摩陀野干身，何況當得功德之身。大王當知！以戒凈故，不斷佛種；成等正覺，不斷法種；分別法性，不斷僧種；修無為道，以持凈戒相續不斷故，功德無盡。
王言：大師！一切戒善皆無有盡，亦有盡也？
答言：大王！非一切盡，亦非不盡。何以故？相續斷故有盡，不斷故無盡。
王言：大師！何者相續斷？何者相續不斷？
答言：大王！凈戒相續，不中斷故，功德無盡。何以故？凡夫戒者，在所受生斷故有盡，人中十善所得果報斷故有盡，欲界諸天福報功德斷故有盡，色界諸天禪無量心斷故有盡，無色諸天取入諸定斷故有盡，一切聲聞、學、無學戒入涅盤際斷故有盡，辟支佛戒無大悲心斷故有盡。諸菩薩戒到於菩提，成大悲故，功德無盡。何以故？於是戒中出生一切凡夫、二乘所有諸戒，如種無盡故，果亦無盡，是故菩提種不可盡。
王言：大師！如此法身當依何法作如是觀？
答言：大王！當依一切眾生煩惱身觀，當依貪欲、瞋恚、愚癡眾生中觀，當依四顛倒見眾生中觀，當依陰界諸入中觀，當依地獄、畜生、餓鬼乃至阿修羅等諸身中觀。何以故？此身即是如來藏故。大王當知！一切煩惱諸垢藏中有如來性，湛然滿足，如石中金，如木中火，如地下水，如乳中酪，如麻中油，如子中牙！善哉！若有善男子欲說法者，應如是說，如汝所說，說此法門。
爾時，眾中三千天子聞大薩遮尼乾子樂說辯才，得無生法忍；二十千眾生發阿耨多羅三藐三菩提心。