如是我聞：
一時，佛住摩伽提國寂滅道場彌加女村自在天寺受多病短命身，迷沒生死不成佛。
時彼仙人說此偈已，因發誓言：愿我世世不起殺想，不噉肉，入白光明慈三昧，乃至成佛，制斷肉戒。作此語已，自投火坑，與兔并命。是時天地六種震動，天神力故，樹放光明，金色晃曜，照千國土。
時彼國中諸人民等，見金色光從山樹出，尋光來至，既見仙人及以二兔死在火中，見所說偈，并得佛經，持還上王。王聞此法，傳告共宣，令聞此者，皆發無上正真道心。
佛告式乾：汝今當知，爾時白兔王者，今現我身釋迦文尼佛是；時兔兒者，今羅睺羅是；時誦經仙人者，今此眾中婆羅門子彌勒菩薩摩訶薩是。我涅盤後五十六億萬歲，當於儴佉轉輪圣王國界華林園中，金剛座處，龍華菩提樹下，得成佛道，轉妙法輪。時五百群兔者，今摩訶迦葉等五百比丘是；時二百五十山樹神者，舍利弗、目揵連等二百五十比丘是；時千國王，跋陀婆羅等千菩薩是；彼王國土諸人民等得聞經者，從我出世，乃至樓至，於其中間受法弟子得道者是。
佛告式乾：菩薩求法勤苦，歷劫不惜身命，雖復從報受畜生身，常能為法不惜軀命，投於火坑，以身供養，便得超越九百萬億劫生死之罪，於是得在河沙等無量諸佛先，亦先彌勒前得成佛道。汝等云何不勤為法？
佛說是語時，式乾等五百梵志求佛出家。佛言：善來！須發自落，即成沙門。佛為說法，豁然意解，成阿羅漢。八萬諸天亦發阿耨多羅三藐三菩提心。
時會大眾，聞佛所說，各各稱贊菩薩所行。舍利弗白佛言：時彼仙人投火坑已，為生何處？
佛告舍利弗：時彼仙人投火坑已，生於梵世，普為一切說大梵法，乃至成佛，轉大梵輪，所說經典亦名慈三昧光大悲海云，所制波羅提木叉：不行慈者，名犯禁人；其食肉者，犯於重禁，後身生處常飲熱銅，至彼仙人得作佛時。如彌勒菩薩下生經說。
尊者阿難聞佛所說，即從座起，偏袒右肩，右膝著地，合掌向佛，叉手長跪，而白佛言：世尊！彌勒成佛所說戒法，乃以慈心制不食肉，為犯重禁，甚奇甚特！
時會大眾，異口同音，皆共稱贊彼國眾生不食肉戒，愿生彼國。世尊悉記，當得往生。
尊者阿難復白佛言：當何名此經？云何受持之？
佛告阿難：此法之要，名白兔王菩薩不惜身命為無上道，亦名一切智光明仙人慈心因緣不食肉經，如是受持。
尊者阿難及諸比丘聞佛所說，歡喜奉行。