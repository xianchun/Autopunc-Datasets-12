禪師名正璋，字大圭，閩之福清人也。福清風習賈利，璋弗染也，獨以圣賢理學為務。久之，企慕禪宗，走湖南，依絕聽沙門，試經得度。
有禪者寄宿，偶誦云：水鄉水闊地多濕，六月花蚊嘴似鐵，夜半起來惱不徹。惱不徹，床頭一柄扇，無端又打折。
璋驚喜曰：是誰之語也？正璋愿見其人。
禪者熟視久之，曰：其人往矣，當今東嶼禪師是其嫡傳也。然不契其語者，難入其室；即契其語者，亦然。
璋心疑曰：奇哉！語既相契，而室復不容入耶？即趨武林，見東嶼海於靈隱，投心請益。
海曰：深深無底，高高絕攀，思之轉遠，尋之復難，上座作麼生會？
璋栗執不敢犯，良久，擬再禮，忽心地開通，乃厲聲曰：古今成現事，何必待思惟！
海微哂曰：思惟既不涉，來此欲何為？
璋曰：將謂無人證明。便趨出。
海公喟然曰：鼓角動也！乃撾鼓集眾曰：山僧三十年舉狗子無佛性話，尠有善別機宜者。今晚不用如何若何，速道將來。若也相應，有條斷貫索子，親手分付。
璋出對曰：狗子佛性無，覷著眼睛枯，瞥地翻身去，唵室利蘇盧。
於是璋得承記莂，機鋒莫御，即素知名者，皆左袒之。海公舉璋以應吳人之請，璋堅辭曰：正璋應世之才，固不如人，但平居簡點，觸境逢緣，設有一念不與古圣相合，欲為人師范，則其患害可勝言哉？正璋知為人師之患，實不敢居也。海嘆美。
間閩有豪客，游飛來峰，見璋端偉非常，詢知同里，因請曰：能復我故土乎？愿為師治裝南行。
師笑肯之，遂買舟載與同歸。至建寧，游斗峰，璋愛而居之。斗峰老屋數楹，僅蔽風雨，客傾囊金欲為整葺，璋曰：不可！吾本假公舟以入山耳，建置之舉，非初約也。且役役土木，有妨道業，公欲如此求福，其福鮮矣！
於是衲子聞風而聚，漸成法席。鄉曲貴人勸請開堂，乃陞座，拈香罷，良久，曰：黃金雖貴，入眼成塵。便下座。耆宿驚喜，以為天目再見，蓋璋乃天目禮四世之孫也。
又曰：玉宇霜清，瓊林葉落。一句全提，萬機寢削。作者好求無病藥。又曰：昨夜三更里，雨打虛空濕，貍奴知不知，倒上樹梢立。璋說法峻峭，約多類此。
然室中不以聲色拒人，入室者，自失其度。故常嘆曰：若是真戰將，百萬壁中如入無人之境，稍有較強弱，顧矢石之心，則屈矣！四方疏請，不出，竟終老於斗峰。告寂，有偈曰：
生本不生，滅亦無滅。
幻化去來，何用分別？
大眾珍重，不在言說。
便合掌入滅。
贊曰：為師之患，甚於為國；為國之失，亂居一時；為師之失，毒流萬世。盲類交引，可勝述哉？大圭寥寥數語，真龜鏡也。故其開辟斗峰，恰與諲神鼎相類，至今寤寐間，猶喜遇其白發婆娑，機語噀人也。
慧曇禪師，字覺原，出天臺楊氏。少信佛僧，及得度於紹興之法果寺，具足律儀，去就秘重，游泳止觀、華嚴，義壇特稱之。
當爾時，元剌嘛為帝者師，獨尚禪宗，諸山禪席大振。曇陰疑焉，乃展閱禪冊，難入理解，不覺心慚而起曰：一言有礙，萬劫羈鎖。遂抵武林，謁笑隱欣禪師，發明旨要。
欣公居中竺，從游者皆一時名賢，互爭識曇，曇之望遂顯，未發。開法牛首，次遷清涼。其臨眾寂靜，雖數千指經營內外，而終歲不聞笑詈之聲，以故風傾都下，而保寧、蔣山二剎皆歸於曇。曇常謂眾曰：一句子，黑漆黑，無把柄，有準則，還會麼？碓搗東南，磨推西北。又曰：威音王以前，彌勒佛以後，有個現成公案，未敢與汝說破。何故？心不負人，面無慚色。於是有道之流益親朋。
初，高帝改金陵龍翔寺為天界，采有德禪宿主之。畫院因圖諸山禪師頂相進於上，上獨喜曇相，曰：太平隆運沙門也。遂以曇居天界。
上常易服攜近臣私幸天界，見曇跏趺丈室，儼然在定，上顧良久，嘆美而去。僧問曰：駕至，師何不迎？
曇曰：駕至乎？
曰：然。
曇屈指曰：山僧持五戒。僧罔措其語。
朝旨賜曇號曰演梵善逝利國崇教大禪師。
上堂曰：只個現成公案，眾中領解者極多，錯會者不少。所以金鍮不辨，玉石不分，龍河者里直要分辨去也。張上座、李上座，一個手臂長，一個眼睛大，總似今日達磨一宗，教甚麼人擔荷？噓一聲，下座。
洪武三年，高帝擇有志沙門通誠佛國，曇應詔。夏六月，御餞都門，從行者二十余人，道經高昌、素葉諸國，諸國俱尊禮之，以象馬傳送。達僧伽羅國，國王并群臣迎曇公於佛山精舍師事之，膝行求法，敬留休息。曇示微疾，乃呼左右曰：吾不復進矣！又與僧伽王言別，復書遺表并示諸國法語。至夜半，問曰：日出否？
對曰：未。
問至再三，侍者曰：日出矣。乃趺坐，向西而寂，時洪武四年九月也。
其國老臣以辟支弗塔懸記而白王，王遂奉曇禪師袝葬焉。明年，尚書回奏，高帝覽遺表而嘉惜曰：中原有僧，萬國之光。敕建浮屠於雨花臺之左，瘞其所遺衣履，表崇德也。繼而奉詔西行，有宗泐禪師。
宗泐禪師，姓周氏，臺之臨海人。號季潭，別稱全室，為笑隱欣公之望子。歷坐名坊，而赴明高帝之詔，兼領天界住持，化周大宇，機契宸衷。應旨涉流沙，度葱嶺，徧游西天，通誠佛域，往返十有四萬余程。皓首還朝，天子嘉其高行，自唐貞觀以來，未之有也。
泐生族甚微，父母俱早卒，寄食貧里，貧里不能善之。甫八歲，宿根不昧，趨本郡天寧寺求佛為師。時笑隱欣公說法其間，泐跪拜於欣公膝下，公愛而異之，試以心經，脫口成誦。公大喜曰：昏途慧炬也！得度數載，藏文世典咸貫通焉。
欣公屢易名剎，泐皆從侍。公嘗問曰：國師三喚侍者，侍者三應。且道是平實商量？是格外提持？
泐遽對曰：何得剜肉作瘡？
曰：將謂你奇特。泐便喝，公拈棒，泐拂袖趨去。
欣公告寂，乃召懷渭曰：吾據者床四十余年，尚遺望也。然不盡之案，惟你與宗泐任之耳。
泐既還臺，寓云峰，隱紫籜，領天寧，俱以誠愨淳厚之風，化本生之郡，郡人傾信如葵日也。又僑隱雙徑，時渭禪師居越之寶相寺，遣使迎泐，泐笑卻之；使再至，僅得遺簡，踪跡杳然。
元末，武林名賢強泐出居中天竺，雖當烽燧四警之際，而施為壯闊，交接從容，無少長貴賤，皆得而瞻禮之，不減欣公說法時也。蓋以中竺經毀，昔繇欣公而新，故泐之光闡前績，湖江稱美焉。
明初，詔主天界。高帝以慧曇西往之跡未終，欲修之，難其人，泐應旨。於洪武丁巳西行，壬戌還朝，復居天界，常入大內開襟論道。泐留京既久，朝臣黨立，間有嫉之者，泐遂退居鳳陽之槎槎峰。
丙寅，帝思泐見，詔歸天界，於是來往禁廷不容已。廷士建議，以泐於內圣外王之略無不畢備，請以中順大夫祿而旌泐，泐引去。至江浦石佛寺，示疾，乃喚侍者曰：者個聻？侍者茫然。
泐厲聲曰：苦！竟入滅，年七十有四，坐夏六十六。龕歸天界。火浴，得設利，光潤明燦者三十顒二儀久判，萬物備周，子民者君，育民者法。其法也，三綱五常以示天下，亦以五刑輔弼之。有等兇頑不循教者，往往有趨火赴淵之為，終不自省。是兇頑者，非特中國之有，盡天下莫不亦然。俄西域生佛，號曰釋迦，其為佛也，行深愿重，始終不二，於是出世間，脫苦趣；其為教也，仁慈忍辱，務明心以立命，執此道而為之，意在人皆如此，利濟群生。
今時之人，罔知佛之所以，每云：法空虛而不實，何以導君子，引小人？以朕言之則不然，佛之教，實而不虛，正欲去愚迷之虛，立本性之實，特挺身苦行，外其教而異其名，脫苦有情。昔佛在時，侍從聽法者，皆聰明之士；演說者，三綱五常之性理也。既聞之後，人各獲福。自佛入滅，其法流入中國，間有聰明者，動演人天小果，猶能化兇頑為善，何況聰明者知大乘而識宗旨者乎？如心經，每言空，不言實，所言之空，乃相空耳。除空之外，所存者本性也。
所謂空相有六，謂口空說相、眼空色相、耳空聽相、鼻空嗅相、舌空味相、身空樂相。其六空之相，又非真相之空，乃妄想之相，謂之空相。是空相愚及世人，禍及古今，往往愈墜彌深，不知其幾斯空相。前代帝王被所惑，而幾喪天下者：周之穆王、漢之武帝、唐之玄宗、蕭梁武帝、元魏主燾、李後主、宋徽宗，此數帝廢國忘政。惟蕭梁武帝、宋之徽宗，以及殺身，皆繇妄想飛昇及入佛天之地。其佛天之地，未嘗渺茫，此等快樂，世常有之。為人性貪而不覺，而又取其樂，人世有之者何？且佛天之地，如為國君及王侯者，若不作非為，善能保守此境，非佛天者何？如不能保守，而偽為用妄想之心，即入空虛之境，故有如是斯空相。
富者被纏，則淫欲并生，喪富矣；貧者被纏，則諸惡并作，殞身矣；其將賢未賢之人被纏，則非仁人君子也；其僧道被纏，則不能立本性而見宗旨者也。所以本經題云心經者，正欲去心之邪念，以歸正道，豈教之妄耶？朕特述此，使聰明者觀二儀之覆載，日月之循環，虛實之孰取，保命者何如。若取有道，保有方，豈不佛法之良哉，色空之妙乎！
高帝自登極來，潛心性理，與諸禪宿盤桓，無虛歲月也，然於曇、泐二公，尤追惜之。蓋嘉其壯志西行，大光圣化云。
贊曰：曇、泐二禪師，望重龍河，道欽有國者，可謂一時能事矣。況其利物多方，言言合轍，法法隨根，又以道余名振他邦，亦空谷而分聲也。昔大覺氏記，像法有從地涌出無數菩薩，順逆行道，護持法藏，人天莫測。今觀二師之踪跡，無乃是其數乎？
禪師名惟則，字天真，祖姓費，湖州人也。慕禪宗而脫白焉，即跋涉謀道，不計得失，歷見一十八員知識，俱不契。千巖禪師以則為大器，乃謂之曰：當今佛法大有，子知見迥別，不能了悟。無極源老人者，隱西江匡廬將六十年矣，雖臘高百歲，未將此道易賺於人。子宜見之，或緣在彼，亦不孤負子行腳苦心也。
則往謁之，見源枯坐木龕，常達旦不臥，霜眉如戟，威德逼人，惟三五白發侍僧同居。則展拜足下，擬請益，弗能申詞而出。私問侍者曰：和尚座下有禪者來往否？
侍者曰：來者多矣，柰老漢煞不近情，率以孤寂引去；縱有求住者，難受龕前曲折。
則曰：我求依棲，可乎？
曰：住即得，只是不可問佛法。則聞說大驚，居三月余，果不蒙一言啟發。
一日，值源如廁，則遂問曰：如何是祖師西來意？
源公擒住曰：道！道！則氣索不能對，源托開，則失腳倒地，大悟，失聲發笑。
源曰：子有得耶？則便連搖其手。
源曰：黃河三千年一度清。
於是服勤久之，源公乃謂曰：當時雪巖先師言：我福薄不宜出世，只可山邊水邊覓一個半個，足矣。今住此山，不意子來。然子緣十倍於我，時至矣，宜東行。
則既受命，遂應嘉禾海門之請。上堂曰：三三三，九九九，海門潮音似雷吼。香浮菊圃獻金錢，靈感杞堤呈玉狗。你也有，我也有，捩轉南辰看北斗。忽涌身作修羅擎日月勢，便下座。
有僧問：如何是日面佛？
則曰：今日云生。
如何是月面佛？
曰：夜來再看。
僧又問：作麼是佛祖為人處？
則曰：狗舐熱油鐺。
秪如和尚還有為人處也無？
曰：猛虎當路坐。
問：吃茶去，意旨如何？
曰：舌頭不出口。
進云：便是向上事否？
曰：掩鼻偷香。
洪武初，蒲車徵則赴皇都法會，則因足疾疏辭。高帝手敕曰：無心埜鶴，不忘霄漢翱翔；跛腳老僧，可任山云自在。乃賜還山。
示眾曰：菊綻東籬香正浮，海天空闊月華秋。當陽拈出吹毛利：鏡非不明也，盲者持之以蓋巵；琴非不高也，聾者用之以拄戶。有此境界，方得自在，否則總被高、明二病侵入膏肓，妄為人師，自招罪犯。故吾無極老人一生不為高、明所買，所以人天莫柰渠何。
癸酉二月，則有捐座意，弟子請遺語，則笑曰：平常說底不是耶？遂奄化。
初，胡秋碧欲寫則頂相千幅流施人間，將半，適日本人至，見之，皆羅拜曰：吾國祖師也，安在此乎？競以金貿之東歸。
贊曰：凡讀史至精神相貫處，惟恐其欲盡，蓋今古之同心也。余讀天真行狀，至參無極老人，老人一段威德，猶在紙上逼人，恨不展日為年，使老人緒余廣滿人間，饒益澆漓之俗，可勝幸哉！然天真操履酷肖其師，豈非蟠桃有核乎？或謂丹山羽王，不容偽矣！
禪師普莊者，字敬中，臺之仙居袁氏子也。家人見梵僧入舍而生。三歲解跏趺，喜學梵音。九歲而梵唄皆有律度，其族愛而呼之曰佛童。年十三，從季父子鄞，依天童左庵良禪師為沙彌。左庵亦愛之，仍呼曰佛童。
久之，秉戒，參禪不悟，適了堂一禪師自紫籜山來天寧，莊童時素聞其名，私喜曰：此吾故山善知識也。趨謁之，而得道焉。
歸省左庵，左庵卒，了堂來居天童，會恕中慍禪師應詔退休於翠山，了堂命莊為翠山使。莊與慍語，慍大奇之曰：天童法兄得人如此，不負紫籜先和尚矣！
莊向以呆庵自稱，匯雜稿為呆庵集，呈慍，慍讀之，大喜曰：吾侄當有大名於當世，惜吾老耳！然蘭以幽而香，松以曲而壽，惟吾侄勉之。乃引長偈為贈。偈曰：
燭龍吐火燒虛空，處處江河盡枯竭。
方士神僧世已無，誰倒天瓢洗炎熱？
柴門日高關未抽，豈為一口生閑愁？
南村北村青稻死，上田下田黃埃流。
竹外忽然聞剝啄，侄也何為到林壑？
油黃卷子手持來，玉潤珠輝見新作。
載舒載讀心眼開，便如飲我甘露杯。
老懷從此頓蘇豁，末運不畏宗綱頹。
我有一句須聽取，無智人前莫輕舉。
山前石虎齩菸菟，吒沙獵頷九條尾。
洪武十年，有勅天下僧倫演心經、楞伽、金剛三經，莊與性原禪師提綱於金山大會。次年，至金陵，舘天界。位望最尊者滿庵輩，莊與辨論，機窮底蘊。學士周公維修時亦在坐，乃問三禪師曰：儒有儒師，禪有禪師，經有經師，一切百工伎藝俱有所師，何是無師智？
莊答曰：七情五欲。
修駭曰：如是則無師之智非極則也瓠根，釋迦不受然燈記。適晨鐘動，莊怡然化去。闍維，烟焰所至，悉得舍利，更有素珠不壞，塔於凌霄峰之陽。
贊曰：余觀歷祖代興法道者，其風骨必凜然特異。呆庵既出了堂之門，遂將折拄杖撥動湖海英靈，向烏有之云居幻出莫大梵場，名歆天子，德被含靈，僧中之龍，不謬矣！然及時說法，乃上池之水也。
楚山禪師，唐安人也，名紹琦，姓雷氏。八歲入鄉校，不假師授而知誦。次載失父，遂棄業，而學出世法於玄極通禪師。通愛之，與語輒終日，每至節要處，不敢犯其詞，乃跪請益。通嘆曰：子根性太利，難於入道。但有疑在，庶可療耳！
琦愕然曰：木偶人可入道耶？
通笑曰：入道須是木偶人始得。
琦憤而趨出，益疑之。經晝夜，遂振衣起曰：吾師豈欺我哉？復入，剖於通前，通獨以掌反覆示之，不領，遂背去。徧參知識，俱不得意。
聞無際悟和尚居普州之東林。東林禪風，腰包到者即受，曲折流輩竊非之，琦故往扣焉。曰：上座何住？
對曰：廓然無定。
曰：有何所得？
對曰：本來無失，何得之有？
曰：學將來底，堪作甚麼？
對曰：一法不有，學自何來？
曰：汝落空耶？
對曰：我尚非我，誰落誰空？
曰：畢竟如何？
琦曰：水淺石出，雨霽云收。
悟公笑曰：縱汝橫吞藏教，現百千神通，其如老趙州無字公案，怎生消繳？
琦又擬對，悟公連叱退之，琦大慚，數日不敢仰視。忽聞凈板鳴，豁然蕩盡廉纖，急披衣禮謝。悟肯之，遂以斷橋源流囑琦行化。當是之時，斷橋之脉微矣，及悟公繼響，而得法者僅七人，惟琦出世最晚。
初領天柱，遷皖山。又投子，後主成都之天成寺，裔葉翻玠曰：臨機大用，舉必全真，說甚知有不知有！
曰：只如老僧即今一語一默，剖析是非，分別名相處，與適來童子見識，是同是別？
玠曰：擇法智眼，無作妙用，體性雖同，同處縣隔。
曰：既云擇法，安能無作乎？
玠曰：智炤非識，妙用非有，用既非用，作亦非作。雖分別，實無分別之能也。
曰：今對萬法，境相差殊。一一明了，不具分別，可乎？
玠曰：教不云乎，如我按指，海印發光，圓明了知，不繇心念。
琦曰：善哉！可謂鵝王擇乳矣。
未幾，玠膺疾，琦下視之，值心上座在側，琦因問曰：如何是心？
玠曰：開口不容情。
曰：未在。
玠顧心曰：何不作禮？心便珍重。
玠曰：呈似了也。
曰：子既如是，還能覿體頌出乎？
玠對曰：祖師心印若為傳？有語分明不在言，能向機前親領得，海門撐出釣魚船。
琦曰：珍調四大，饒益將來。
一日，玠疾革，作呻吟聲，琦問曰：子平日得力句，到此還用得著麼？
對曰：用得著。
曰：既用得著，叫苦作麼？
曰：痛則叫，癢則笑。
琦曰：叫與笑者，復是阿誰？
曰：四大無我，叫者亦非真，寂體中實無受者。
琦曰：主人公即今在甚麼處？
曰：秋風不扇，桂蕊飄香。
琦曰：恁麼則徧界絕遮藏也。
曰：有眼覷不見。
琦曰：只如三寸氣消時，向甚處安身立命？
對曰：雨過天晴，青山依舊。
曰：從今別後，再得相見否？
對曰：曠劫不違，今何有間？
曰：子不病耶？
對曰：病與不病，總不相干。
琦執玠手曰：此是甚麼？
玠曰：是祖玠手。
曰：祖玠是誰？
曰：玠固非我，亦不離我。
琦乃嘆曰：善哉！妙契無生，徹證真常。子雖妙年，死亦何憾！
玠遂合爪謝曰：與祖玠趲將龕子來。
琦命舁龕至，玠顧左右曰：吾當行矣。整衣，龕坐化去。
玠化後，天成之話大行。時蜀多義學，互以勝劣相比量，琦一以心宗揭之，而小大俱圓。
有問祖師西來意，則答曰：海神撒出夜明珠。
又問祖師西來意，曰：雪消山頂露，風過樹頭搖。
又問：如何是直指事？
答曰：玉欄桿上石獅子，紅藕花間白鷺鸞。
又問：如何是摩醯正眼？琦喝之。
又問：不涉寒暑是甚麼人？琦亦喝之。
琦愛以無字問僧，有對曰：風吹秋月冷，雪壓老梅寒。
又僧對曰：出匣吹毛劍，寒光射斗牛。
又對曰：無孔鐵錘當面擲。琦皆喜之。
後示疾，諸山訊候。有進曰：和尚還有不了公案麼？
琦展掌曰：會麼？
擬對，琦喝住曰：今年今日，推車掛壁，撞倒虛空，青天霹靂。阿呵呵！泥牛吞卻老龍珠，澄澄性海漚花息。瞑目而寂，時成化九年三月望日也。
贊曰：楚山行化，當明運昌隆之際，純以心性禪應接群機，以故門下一時龍蟠鳳翥焉。乃至祖玠輩，風鬯春枝節節是，令見者聞者莫不神往，但不再傳其緒，俱寢。豈慈父欲子食藥而愈疾，遂稱沒於他方也耶？