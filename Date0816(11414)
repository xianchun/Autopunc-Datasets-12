杭州南山興教寺惟一禪師，初開堂，陞座，維那白槌云：法筵龍象眾，當觀第一義。
師云：重言不當，大眾還委麼？且作麼生是第一義？若自觀者，名為正觀；若佗觀者，名為邪觀。或有問話，請垂見示。
時有僧問：覺華開處，徧滿娑婆，祖意西來，合談何事？
師云：孤猨叫落中巖月，野客吟殘半夜燈。
進云：恁麼則昔日靈山，今朝興教。
師云：相識滿天下，知心有幾人？學人佇思。
師云：速還三拜。
問：師唱誰家曲？宗風嗣阿誰？
師云：不避來機，速當一問。
進云：恁麼則五老峰前親得旨，今朝興教度群迷。
師云：不是智音者，那能辨濁清？
問：承古有言：如來有正法眼藏付囑摩訶迦葉。和尚今朝當付何人？
師云：者有多少人？
進云：未曉者如何領會？
師云：還我話來。
上堂，僧問：不落見聞，請師答話。
師云：三十年後。
問：眾手淘金，誰是得者？
師云：是儞眼皮重。
進云：恁麼則駿馬不移蹄。
師云：金在什麼處？
問：狂風忽起，掃蕩煙云，學人到此，為什麼不會？
師云：真個不會？
進云：不探龍領房致問：如何是祖師西來意？
函答曰：青山影競潑嵐起，寶塔高吟撼曉風。
又云：請法華燒香。
曰：未曾齋戒覓，不向佛僧求。
又僧問：儞是凡是圣？
法華以手指曰：我在者住。
後有國子助教徐岳問：如何是祖師西來意？
曰：街頭東畔底。
進云：未會。
曰：三般人問不得。
又有人問：如何是祖師西來意？
曰：文殊在寺，堦頭莫問佗。
達者目為散圣，如佛圖澄、寒山、拾得者也，故附於此。