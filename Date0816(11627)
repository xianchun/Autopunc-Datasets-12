過去莊嚴劫第九百九十八尊毘婆尸佛，偈曰：
身從無相中受生，猶如幻出諸形像。
幻人心識本來無，罪福皆空無所住。
長阿含經云：人壽八萬歲。佛剎利種，姓拘利若。父名盤頭，母名盤頭婆提，居盤頭婆城。坐波波羅樹下，成最正覺，說法三會，度人三十四萬八千。上足二：一名騫茶，一名提舍。執事無憂，子方膺。
過去莊嚴劫第九百九十九尊尸棄佛，偈曰：
起諸善業本是幻，造諸惡業亦是幻。
身如聚沫心如風，幻出無根無實相。
長阿含經云：人壽七萬歲。佛剎利種，姓拘利若。父名明相，母名光耀，居光相城。坐分陀利樹下，成最正覺，說法三會，度人二十五萬。上足二：一名阿毘凈，一名三婆婆。執事忍行，子無量。
過去莊嚴劫第一千尊毘舍浮佛，偈曰：
假借四大以為身，心本無生因境有。
前境若無心亦無，罪福如幻起亦滅。
長阿含經云：人壽六萬歲。佛剎利種，姓拘利若。父名善燈，母名稱戒，居無踰城。坐婆婆樹下，成最正覺，說法二會，度人一十三萬。上足二：一名扶游，一名郁多羅。執事寂光，子妙覺。
見在賢劫第一尊拘留孫佛，偈曰：
見身無實是佛見，了心如幻是佛了。
了得身心本性空，斯人與佛何殊別？
長阿含經云：人壽四萬歲。佛婆羅門種，姓迦葉。父名記得，母名善枝，居安和城。坐尸利沙樹下，成最正覺，說法一會，度人四萬。上足二：一名薩尼，一名毘樓。執事善覺，子上勝。
見在賢劫第二尊拘那含牟尼佛，偈曰：
佛不見身知是佛，若實有知別無佛。
智者能知罪性空，坦然不怖於生死。
長阿含經云：人壽三萬歲。佛婆羅門種，姓迦葉。父名大德，母名善勝，居清凈城。坐烏暫婆羅門樹下，成最正覺，說法一會，度人三萬。上足二：一名舒盤那，一名郁多樓。執事安和，子導師。
見在賢劫第三尊迦葉佛，偈曰：
一切眾生性清凈，從本無生無可滅。
即此身心是幻生，幻化之中無罪福。
長阿含經云：人壽二萬歲。佛婆羅門種，姓迦葉。父名梵德，母名財主，居波羅奈城。坐尼拘律樹下，成最正覺，說法一會，度人二萬。上足二：一名提舍，一名婆羅婆。執事善友，子進軍。
見在賢劫第四尊釋迦牟尼佛，偈曰：
幻化無因亦無生，皆即自然見如是。
諸化無非自化生，幻化無生無所畏。
謹桉佛本行經云：姓剎帝利，父凈飯王，母摩耶。於無量劫護持禁戒，梵行清凈。命終之後，正念往生兜率陀天，應其補處，名曰護明。智慧滿足，天壽四千歲，為諸天說法教化，顯示法相。天壽既盡，遂即下生，托孕摩耶夫人。十月滿足，當春之時，摩耶夫人游嵐毘尼園，至波羅叉樹下，即舉右手，攀其樹枝，菩薩從母右脅而降。
又桉普耀經云：佛初生剎利王家，放大智光明，照十方法界，地涌金蓮華，自然捧雙足，東西及南北，各行於七步，分手指天地，作大師子吼：上下及四維，無能尊我者。即周昭王二十四年甲寅歲四月八日也。
至四十二年二月八日，游四門，踰城出家，歷試邪法，摧伏外道。至穆王三年癸未二月八日，明星現時成道。為憍陳如五人轉四諦法輪而證道果，住世說法四十九年。後告上首迦葉云：吾以清凈法眼，涅盤妙心，實相無相，微妙正法，分付於汝，汝當護持。并勑阿難副貳傳化，無令斷絕，仍說偈云：
法本法無法，無法法亦法。
今付無法時，法法何曾法？
復告迦葉云：吾將金縷僧伽梨衣傳付於汝，轉授補處，至慈氏佛出世，勿令朽壞。即於熙連河側娑羅樹間，右脅累足，泊然而寂，實穆王五十二年壬申二月十五日也。後一千一十七年，教流東土，即從，當依過去七佛儀式。
阿難遂問：如何是過去七佛儀式？世尊召阿難，阿難應諾。
世尊云：持鉢去。
世尊因地布發掩泥，獻花於燃燈佛。燃燈見布發處，遂約退眾，乃指地云：此一方地宜建一梵剎。
眾中有一賢子長者，持標於指處插，云：建梵剎已竟。
時諸天散花贊嘆云：庶子有大智矣！
世尊九十日在忉利天宮為母說法，及辭天界而下，時四眾八部俱往空界奉迎。有蓮花色比丘尼作念云：我是尼身，必居大僧後，不若用神力變作轉輪圣王，千子圍繞，最初見佛。果滿其愿。
世尊才見，便呵云：蓮華色比丘尼！何得越大僧見吾？汝雖見吾色身，且不見吾法身；須菩提在巖中宴坐，卻見吾法身。
世尊因五通仙人問云：世尊有六通，我有五通，如何是那一通？
世尊召云：五通仙人！通應諾。
世尊云：那一通，汝問我。
雪竇云：老胡元不知那一通，卻因邪打正。
云峰悅云：大小瞿曇被外道勘破了也。有傍不肯底麼？出來！我要問儞：如何是那一通？
保寧勇頌云：無量劫來曾未遇，如何不動到其中？莫言佛法無多子，最苦瞿曇那一通。
世尊因長爪梵志索論義，預約云：我義若墮，我自斬首以謝。
世尊云：汝義以何為宗？
志云：我義以一切不受為宗。
世尊云：是見受否？
志拂袖而去，行至中路，有省，乃謂弟子云：吾當回去斬首以謝世尊。
弟子云：人天眾前，幸當得勝，何以斬首？
志云：我寧於有智人前斬首，不於無智人前得勝。乃嘆云：我義兩處負墮：是見若受，負門處麤；是見不受，負門處細。一切人天二乘皆不知我義墮處，唯有世尊、諸大菩薩知我義墮。
回至世尊前云：我義兩處負墮，故當斬首以謝。
世尊云：我法中無如是事，汝當回心向道。於是同五百徒眾一時投佛出家，證阿羅漢。
天衣懷頌云：是見若受破家門，是見不受與誰論？匾擔驀折兩頭脫，一毫頭上現乾坤。
世尊因比丘問：我於佛法中，見處即有，證處未是，世尊當何所示？
佛云：比丘某甲！當何所示，是汝所問？
世尊因耆婆善別音響，同至塚間，見五髑髏，世尊敲一髑髏，問云：此生何道？
云：生人道。
又敲一云：此生何道？
云：生天道。
又敲一云：此生何道？耆婆罔措。
世尊因黑齒梵志運神力，以左右手擎合歡、梧桐花兩株來供養佛，佛召：仙人！志應諾。
佛云：放下著！志放下左手花。
佛又召：仙人！放下著。志放下左乎忘卻。
世尊因乾闥婆王獻樂，其時山河大地盡作琴聲，迦葉起舜因外道問：昨日說何法？
云：說定法。
外道云：今日說何法？
云：說不定法。
外道云：昨日說定法，今日何故說不定法？
云：昨日定，今日不定。
大溈喆云：非公境界。
世尊因外道問云：不問有言，不問無言。世尊據坐。
外道贊嘆云：世尊大慈大悲，開我迷云，令我得入。作禮而去。
阿難白佛云：外道有何所證而言得入？
世尊云：如世良馬，見鞭影而行。
翠巖芝云：大小世尊被外道當面搽糊。只如外道云：令我得入。要且不曾夢見，既不曾夢見，為甚麼悟去？
翠巖真云：六合九有，緇黃青紫。一一交參，咸言良久。據坐不對，要且不是。又舉諸方拈了，復云：於戲！假如鶖子、滿慈運智摛詞，馳神作用，何益之有？
雪竇云：邪正不分，過由鞭影。
妙喜云：邪正兩分，正由鞭影。
天衣懷頌云：雙鋒覆護兩俱摧，迷云從此豁然開。收得劫初鈴子後，輕輕一振動云雷。
世尊因七賢女游屍陀林，一女指屍云：屍在這，人在甚麼處？
一女云：作麼？作麼？
諸姊諦觀，各各契悟，感帝釋散花云：惟愿圣姊有何所須，我當終身供給。
女云：我家四事七珍悉皆具足，唯要三般物：一要無根樹子一株，二要無陰陽地一片，三要叫不響底山谷一所。
帝釋云：一切所須，我悉有之；若此三般物，我實無得。
女云：汝若無此，爭能濟人？
帝釋罔措，同往白佛，佛言：憍尸迦！我諸弟子、諸大阿羅漢，悉皆不解此義，唯有諸大菩薩乃解此義。
世尊成道後，在逝多林樹下跏趺而坐。有二商人以五百乘車經過林畔，有二車，牛不行，商人怪訝。山神報云：林中有圣人成道，逾四十九日未食，汝當供養。
商人入林，果見一人端坐不動，遂問云：為是梵王耶？帝釋耶？山神耶？河神耶？世尊微笑，舉袈裟示之，商人作禮，陳供養。
世尊一日於涅盤會上，以手摩胸告大眾云：汝等善觀吾紫摩金色之身，瞻仰取足，勿令後悔。若謂吾滅度，非吾弟子；若謂吾不滅度，亦非吾弟子。時百萬億眾悉皆悟道。
云峰悅云：然則膏肓之門，不足以發藥。云峰今日且作死馬醫，汝等諸人皮下還有血麼？
世尊臨入涅盤，文殊請佛再轉法輪，世尊咄云：文殊！吾四十九年住世，未嘗說一字，汝請吾再轉法輪，是吾曾轉法輪耶？
世尊已入涅盤，迦葉後至，世尊乃於槨中露雙趺示之，迦葉作禮，請如來以三昧火而自闍維。即時金棺從七寶床升舉，繞拘尸羅城七匝，卻還本處，化火光三昧而自焚之。
文殊大士一日令善財采藥，云：是藥者，采將來。
善財徧采，無不是藥，卻來白云：無不是者。
文殊云：是藥者，采將來。
善財拈一枝草度與文殊，文殊提起示眾云：此藥能殺人，亦能活人。
大溈喆云：善財能采，文殊善用，非但寢疾毘耶，直饒盡大地人抱必死之疾到文殊所，教伊個個脫體而去。何故？解用不須霜刃劍，延齡何必九還丹。
文殊大士謂善住意天子言：汝今若能違背諸佛，毀謗法僧，吾即同汝如是梵行。
天子言：大士！今何故復如是語？
大士言：天子！如汝意者，以何為佛？
天子言：如如法界，我言是佛。
大士言：汝意云何？如如法界可染著乎？
天子言：弗也。
大士言：以是義故，我如是說：汝今若能毀背佛法，吾將同汝如是梵行。
文殊問庵提遮女云：生以何為義？
女云：生以不生生為生義。
文殊云：如何是生以不生生為生義？
女云：若能明知地水火風四緣未嘗自得，有所和合而能隨其所宜，以為生義。
文殊又問：死以何為義？
女云：死以不死死為死義。
文殊云：如何是死以不死死為死義？
女云：若能明知地水火風四緣未嘗自得，有所離散而能隨其所宜，以為死義。
天親菩薩從彌勒內宮下，無著問：經云人間四百年，彼天為一晝夜。彌勒於一時中成就五百億天子證無生法忍，未審說甚麼法？
天親云：只說這個法，只是梵音清雅令樂聞。
天衣懷云：彌勒已是錯說，天親已是錯傳，山僧今日將錯就錯，與儞諸人注破。良久，云：諦聽！諦聽！向下文長，付在來日。
利益菩薩白燃燈佛：我欲得阿耨菩提，唯愿世尊教示我，令速成菩提。
佛言：利益！汝觀此法，何者是法，是汝所問？
天竺有一上首菩薩作一乞士，入城乞食次，時有比丘恒伽謂乞士言：汝從何來？
云：我從真實中來。
又問：何謂真實？
云：寂滅故名真實。
又問：寂滅相中有所求耶？無所求耶？
云：無所求。
又問：無所求者，何用求耶？
云：無所求中，吾欲求之。
又問：無所求中，何用求耶？
答：有所求者，一切皆空，得者亦空，著者亦空，實者亦空，求者亦空，語者亦空，問者亦空，寂滅涅盤、一切虛空界分亦復皆空，吾為如是空法而求真實。
維摩會上三十二菩薩各說不二法門，文殊云：我於一切法，無言無說，無示無識，離諸問答，是為菩薩入不二法門。
文殊又問維摩，維摩默然，文殊嘆云：乃至無有語言文字，是菩薩真入不二法門。
保福展云：大小維摩被文殊一坐，直至如今起不得。
雪竇云：維摩道甚麼？又云：勘破了也。
瑯瑘覺云：文殊贊善，也是杓卜聽虛聲；維摩默然，汝等諸人不得鉆龜打瓦。
維摩因須菩提持鉢到門，取鉢滿盛香飯，謂尊者云：若能於法等者，於食亦等，乃至入諸邪見，不到彼岸；住於八難，不得無難；同於煩惱，離清凈法。汝得無諍三昧，一切眾生亦得是定。其施汝者，不名福田；供養汝者，墮三惡道。為與眾魔同一手作諸勞侶，汝與眾魔及諸塵勞等無有異，於一切眾生而有怨心，謗於佛，毀於法，不入眾數，終不得滅度。汝若如是，乃可取食。須菩提聞此語，忙然不知以何答，置鉢欲去。
須菩提說法，帝釋雨花，須菩提乃問：此花從天得耶？從地得耶？從人得耶？
帝釋皆云：弗也。
須菩提云：從何而得？帝釋舉起手。
菩提云：如是！如是！
須菩提在巖間宴坐，諸天雨花贊嘆，尊者云：空中贊嘆者，復是何人？
天云：我是梵天，敬重尊者善說般若。
尊者云：我於般若未嘗說一字，汝云何贊嘆？
天云：如是！尊者無說，我乃無聞，無說無聞，是真說般若。
雪竇云：避喧求靜處，世未有其方。在巖間宴坐，也被這一隊漢搽糊。更有這老漢把不定，問空中雨花贊嘆復是何人，早敗闕了也。我重尊者善說般若，惡水驀頭潑。又云我於般若未嘗說一字，草漢！尊者無說，我乃無聞，識甚好惡？總似這般漢，何處有今日？復召大眾云：雪竇幸是無事人，儞來這覓甚麼？以拄杖一時趁下。
舍利弗問天女：汝何不轉卻女身？
云：我從十二年求女人相了不可得，當何所轉？
即時，天女以神通力變舍利弗作天女，乃化身如舍利弗，卻問舍利弗：汝何不轉卻女身？
舍利弗言：我今不知何轉而變為女身。
舍利弗因入城，遙見月上女出城，舍利弗心口思惟：此姊見佛，不知得忍否？我試問之。才近前，便問：甚麼處去？
女云：如舍利弗與麼去。
弗云：我方入城，汝當出城，云何言如舍利弗與麼去？
女云：諸佛弟子當依何住？
舍利弗云：諸佛弟子當依大涅盤而住。
女云：諸佛弟子既依大涅盤而住，我如舍利弗與麼去。
舍利弗問須菩提：夢中說六波羅密與覺時，同？異？
須菩提言：此義深遠，吾不能說，會中有彌勒大士，汝往彼問。
雪竇云：當時若不放過，隨後與一劄。誰名彌勒？誰是彌勒者？便見冰消瓦解。
富樓那問佛：清凈本然，云何忽生山河大地？
瑘瑯覺云：山僧即不然，清凈本然，云何忽生山河大地？
薦福信云：先行不到，末後太過。
首楞嚴云：吾不見時，何不見吾不見之處？若見不見，自然非彼不見之相；若不見吾不見之地，自然非物。云何非汝？
雪竇頌云：全象全牛翳不殊，從來作者共名模。如今要見黃頭老，剎剎塵塵在半途。
賓頭盧尊者因阿育王問：承聞尊者親見佛來，是否？
尊者以手策起眉云：會麼？
云：不會。
者云：阿耨達池龍王曾請佛齋，吾是時預其數。
翠巖真云：且道甚麼處見？直饒雪天漂渺，湖光淡蕩，且莫說夢。
大溈喆云：無憂王雖飯三萬大阿羅漢，要且不識賓頭盧。當時待他策起眉毛云：會麼？便與作禮，非唯識賓頭盧，亦乃同參古佛。
善財因毘目仙人執其手，善財自見其身往十方佛剎微塵數諸佛所，乃至經不可說不可說微塵數劫。時仙人放手，善財即見自身還在本處。
善財參五十三員善知識，末後到彌勒閣前，見樓閣門閉，瞻仰贊嘆，見彌勒從別處來，善財作禮，云：愿樓閣門開，令我得入。
尋時，彌勒至善財前，彈指一聲，樓閣門開，善財入已，閣門即閉，見百千萬億樓閣，一一樓閣內有一彌勒領諸眷屬并一善財而立其前。
善財因無著問：我欲見文殊，何者即是？
財云：汝發一念心清凈即是。
無著云：我發一念心清凈，為甚麼不見？
財云：是真見文殊。
善住天子白文殊云：可共往如來所，咨決未受，亦同此時如法問難。
文殊云：儞莫分別取著如來。
天子云：如來今在何所，令我莫著？
文殊云：只在目前。
天子云：若如是者，我何不見？
文殊云：汝若一切不見，是名真見如來。
天子云：若見在前，云何戒我莫取著如來？
文殊云：汝今見前何有？
天子云：有虛空界。
文殊云：如來者，虛空界是，虛空界即是如來，此中無有一物可分別者。
殃崛摩羅因持鉢至一長者家，值婦人產難，子母未分，者云：瞿曇弟子！汝為至圣，當有何法能免產難？
殃崛語長者云：我乍入道，未知此法，待我回問世尊，卻來相報。
及返，白佛，佛告殃崛：汝速去報言：我自從賢圣法來，未曾殺生。
殃崛往告，婦人聞之，當下分免。
妙喜頌云：華陰山前百尺井，中有寒泉徹骨冷。誰家女子來照影？不照其余照斜領。
月氏國王聞罽賓國有一尊者曰只夜多，有大名稱，即與群臣往彼國，禮見問法。修敬畢，請尊者為開演。尊者云：大王時來好道，今去亦如來時。
緊那羅王奏無生樂供養佛，乃勑有情無情俱隨王去；若有一物不隨王去，即去佛處不得。
無厭足王入大寂定，乃勑有情無情皆順於王；若有一物不順於王，即入大寂定不得。
障蔽魔王領諸眷屬一千年隨金剛齊菩薩覓起處不得，忽一日得見，乃問云：汝當依何而住？我一千年覓汝起處不得。
齊云：我不依有住而住，不依無住而住，如是而住。
法眼云：障蔽魔王不見金剛齊即且從，只如金剛齊還見障蔽魔王麼？
城東有一老母與佛同生，而不欲見佛，每見佛來，即便回避。雖然如此，回顧東西，總皆是佛，遂以手掩其面，十指掌中亦總是佛。
庵婆提遮女問文殊云：明知生是不生之義，為甚麼被生死之所流轉？
文殊云：其力未充。
有一聚落，毒龍所居，時五百尊者往彼降之不得，有一異方尊者彈指一聲，其龍即降。
瑯瑘覺云：若據教乘，自有科判。山僧即不然，只這彈指也不消得。雖然如是，且莫困魚止箔，投祖出家。祖問：汝心出家耶？身出家耶？
云：我自出家，非為身心。
祖云：不為身心，復誰出家？
云：夫出家者，無我我故，心不生滅；心不生滅，即是常道。故諸佛亦常，心無形相，其體亦然。
祖云：汝當大悟，心自通達。即為剃度，易名提多迦。
遂付法眼，而說偈云：
心自本來心，本心非有法。
有法有本心，非心非本法。
凡一。有彌遮迦者，見師慈相，即悟宿因，乃棄仙術而求圣果，請問祖云：我於仙道，更無進趣，唯守虛靜，不達至理。
祖云：佛言：修仙敬學小道似繩牽。汝可自知之。若棄小流，頓歸大海，當證無生。
彌遮迦聞語，豁然契悟。後付法眼，而說偈云：
通達本法心，無法無非法。
悟了同未悟，無悟亦無法。
凡一，道化北天。有婆須蜜者，手提酒器，逆問祖云：師何方來？欲往何所？
祖云：從自心來，欲往無所。
云：師識我手中物否？
祖云：此是觸器而負凈者。
云：還識我否？
祖云：我即不識，識即非我。汝當稱名，吾後示汝本因。
云：我姓波羅墮，名婆須蜜。
祖云：佛記汝當紹祖位。
即與剃度，頓悟宿因。後付法眼，而說偈云：
無心無可說，說得不名法。
若了心非心，始解心心法。
凡一，游行諸國，說法度人。有一智者自稱佛陀難提，謂祖云：我欲與師論義。
祖云：義即不論，論即不義，若擬論義，終非義論。
難提即悟本心，投祖出家。後付法眼，而說偈云：
心同虛空界，示等虛空法。
證得虛空時，無是無非法。
凡一，智慧淵沖，捷辯無礙。有伏馱密多者作禮，問云：父母非我親，誰是最親者？諸佛非我道，誰是最道者？
祖云：汝言與心親，父母非可比；汝行與道合，諸佛心即是。外求有相佛，與汝不相似。欲識汝本心，非合亦非離。
伏馱聞是偈，頓悟佛理，祖與剃度。後付法眼，而說偈云：
虛空無內外，心法亦如是。
若了虛空故，是達真如理。
凡一，生來五十年，唯坐一床，口不曾言，足不曾履，聞偈悟道，傳法度生。
有難生者，投師出家，長坐不臥，通達法性。祖付法眼，而說偈云：
真理本無名，因名顯真理。
受得真真法，非真亦非偽。
凡一，處胎六十年，神珠夢應，誕生之日，滿室光明。出家得道，至一林中，有富那夜奢者，恭敬合掌而立祖前，祖問：汝從何來？
云：我心非往。
祖云：汝住何處？
云：我心非止。
云：諸佛亦然。
祖云：汝非諸佛。
云：諸佛亦非。
祖知是法器，即與剃度，付法說偈云：
真體自然真，因真說有理。
領得真真法，無行亦無止。