天，天道難如佛道真，良由身內覓知音，騎云直到三清殿，跨鶴飛騰頃刻昇。
地，地廣人稀意自清，何如一腳踏平沈？識得自心無寸土，綠楊芳草悟當人。
玄，玄微盡是個中人，何苦紛紛向外尋？動地一聲消息盡，磚石瓦礫契無生。
黃，黃面瞿曇是我師，我師傳與大家知，覿體承當休謂早，全身拶入莫宜遲。
宇，宇內茫茫火宅兒，焦頭爛額苦酸多，牛車轟轟迎歸去，得娑婆處且娑婆。
宙，宙蒼蒼苦更多，森羅萬象漫消磨，翠竹黃花宣妙諦，喚蘇人類出迷河。
洪，洪蒙未判兩儀間，混沌初分地與天，達道者流渾不顧，超然物外樂幽閑。
荒，荒涼一片鮮耕耘，綠草芳紛引臥云，踏得故鄉田地穩，智苗靈種茂方英。
日，日中一食傚頭陀，莫把身心分外磨，一種平懷忘我爾，歸來同唱度人歌。
月，月滿千江水滿天，空華影掛云烟，寒潭碧落澄千古，識者當成佛祖先。
盈，盈余早已落凡知，一點塵遮竟自癡，愚智兩途脫落盡，直饒灼破未生時。
昃，昃虧之隱路分歸，黑白圓缺去臨回，日月周行光不盡，了無覆蓋任施為。
辰，辰之謂是滿天星，朗朗尤難勝月明，憶得我佛曾睹此，識者呵為第二塵。
宿，宿命通明不是功，那知游子未離窮？寶所歸來尤倦力，僅能安守舊家風。
列，列祖同明向上心，一挑重擔苦叮嚀，欲卸仔肩無覓處，倚門翹首望歸人。
張，張羅佛語度人天，何忍迷流受苦煎？微細蛆蟲皆我父，焦思不敢夜長眠。
寒，寒巖冷坐截塵喧，一任閑云去復還，無意奔馳疲汗馬，有心頓歇倦狂猿。
來，來迷來所去迷歸，杳杳人生好自為，趕把前程忙打算，不勞移步轉身回。
暑，暑日時長好用功，亂如心火定如風，滿面垢塵無意掃，通身疑在白云中。
往，往古來今未隔心，一朵浮云伴月明，滿世劫塵難數數，人間幻景任紛紛。
秋，秋水南華草上霜，光前裕後盡皆忘，翻身透過娘生面，動腳常游解脫鄉。
收，收來放去體尋常，惺寂雙遮性自香，大地清清明若鏡，微風颯颯動衣裳。
冬，冬至嚴寒大冶開，紅爐烈烈莫疑猜，直使銅頭鐵額漢，置身煆煉出良材。
藏，藏身無處好藏身，夕陽影莫留痕，踏破嶺頭空界月，清風流水是佳音。
閏，閏月成年算不殊，光明圓缺有乘除，天地尚須人掌握，時來荒草自榮枯。
余，余生好自愛光陰，失卻光陰勝失金，快向言前親薦取，一拳打倒老閻君。
成，成佛說法度迷津，多少白衣信未分，輕忽出家重增過，那知佛法是僧成？
歲，歲月蹉跎道已深，久之忘法又忘心，百鳥叢雜聲外事，一輪明月照當人。
律，律身終未解玄微，直入禪門苦力追，若問當前誰是我，首先絕我再忘誰。
呂，呂純陽是道門仙，一睹黃龍劍已蠲，琴瑟瓢囊頻舍盡，單身躍入祖師關。
調，調和道路坦然平，免落常坑及斷坑，奮勇直追全不顧，十字街頭撒手行。
陽，陽世瞿曇是覺皇，陰間地藏也稱王，工夫不落閻君手，那管人間短與長？
滿蓋古家鄉，逝逃窮子喊爹娘，父少迄今兒已老，歸來兩淚雨滄江。
騰，騰飛未是大乘功，直任仙丹赴九重，一日壽筵忘飲醉，只身帶淚入凡籠。
致，致祥和氣首堯天，五風十雨惠民間，雍容整肅人稱善，大似無心道者閑。
雨，雨花臺上是云光，說法當機感上蒼，天落寶華石尚在，名傳今古萬年香。
露，露地白牛莫問他，你頭我尾角雙叉，一鞭打向荒田去，駭倒溈山老作家。
結，結習難忘怎奈何？千賢萬圣費心多，不是當頭施棒喝，那能同唱太平歌？
為，為人為法闡禪宗，嗔愛猶如古鐵封，爐韝頓開千丈月，十方佛祖也消熔。
霜，霜風肅肅是寒天，百草稍頭掛紫烟，萬籟頓消秋夜冷，一輪孤月照心禪。
金，金身丈六圣中天，濁劫成佛豈偶然？費盡三只無量苦，至今有淚未曾乾。
生，生佛俱泯未為功，打破當前色與空，識得個中無限意，千江有水盡流東。
麗，麗天杲日照寒空，風自西兮云自東，好把繩頭牢穩住，莫隨流水任漂蓬。
水，水中月影鏡中花，今古由來總被遮，云滿長空塵滿監，到頭未識落誰家。
玉，玉石共是一山成，真妄從今午夜分，金礦銷金石產玉，光天化日歷分明。
出，出生入死幾時休？盡是虛空釘木頭，果能開個超空眼，山自青兮水自流。
崑，崑侖難勝雪山峰，仙道何如佛道同？邪正俱蠲尤未了，一聲清磬一聲鐘。
岡，岡嶺長原路不平，任平終是未歸程，快把高低忙鏟去，胸襟不掛一微塵。
劍，劍去多時不用舟，何須苦苦向他求？回頭自覺渾無事，得風流處且風流。
號，號具十名盡是佛，微塵剎土悉皆如，瞬目揚眉亦若是，低頭合掌莫差殊。
巨，巨海茫茫性海清，何分江渠與溝坑？歸來一滴曹溪水，灑向云廚味自珍。
闕，闕閣重重是上方，茅蘆草舍也分光，一陣毘嵐風未動，翬飛殿閣露堂堂。
珠，珠稱寶貴數尼牟，細審來源未足奇，直道人人皆盡有，搜尋欲得莫離衣。
稱，稱揚三寶口騰香，舌吐紅蓮放紫光，贊莫能窮佛事遠，收功極大道尤長。
夜，夜顛迷白日昏，黑云蓋過又飛塵，清風一拂連空掃，高懸古鏡照當人。
光，光明寂照慢承當，百非四句謹提防，六根動處云難蓋，放去收來第二鄉。
果，果該因海徹無邊，法法心心共一天，遠睹疏云青嶂暗，近觀原是綠蘿烟。
珍，珍寶雖多未足奇，真奇久被垢云迷，不妨特地重拈出，一直鼻上一橫眉。
李，李樹枝邊降老君，來因不識認家親，儒釋道三儒道釋，那分前後與卑尊？
奈，奈何一個苦窮兒，東走西馳路更蹉，一日饑飱王膳後，擎天大柱首歸他。
菜，菜圃松園地未分，將分畛域有疏親，生死岸頭多一障，何時得見種園人？
重，重若須彌輕若絲，檀那血汗少人知，粒米文錢容易了，毫厘系念悔尤遲。
芥，芥子投針事更難，人身一死去無還，直向宗門逃得去，無憂高枕玩青山。
姜，姜質生來辣性多，那求藥上與華陀？草木人心同一味，可憐不識奈如何。
海，海闊天涯去復還，當人面目未相瞞，燕語聲聲談妙理，鶯歌句句顯真傳。
咸，咸酸苦辣味繁多，了卻舌頭會也麼？禪味深耽心帶倦，意貪幽爽快如何。
河，河傍最好是滹沱，鯨吞法界義尤多，臨濟一家稱大盛，滿堂兒女笑哈哈。
淡，淡云籠月照寒窗，蒲團靜坐幾枝香，深入那伽從定起，一聲孤雁兩三行。
鱗，鱗甲深居大海蟲，觸翻摩竭顯威風，水晶山下揩摩後，一片汪洋帶血紅。
潛，潛身隱跡樂安閑，回首清溪又一天，金鳥不隨朝暮轉，玉兔常窺午夜間。
羽，羽服常披是道家，燒丹采藥煉三華，盡力難登三界外，五衰臨到又千差。
翔，翔飛直上九重天，未達當人性欲遷，昔日紫陽曾識破，至今不做大羅仙。
龍，龍吟虎嘯滿山巔，獨怕獅兒吼一言，百獸歸降成個事，山清海宴樂堯天。
師，師承謂是釋迦尊，持齋守戒好兒孫，撐門立戶能無咎，首向千人腳下行。
火，火坑謂是苦阿鼻，竟日無間五事奇，一座鐵床千個滿，萬人睡下也稀稀。
帝，帝法森嚴四海欽，一言天下似雷霆，德感萬民歸正化，恩沾九野樂昇平。
鳥，鳥棲遠樹夕陽歸，岫嶺白云去復回，月映碧潭明若晝，堂前古鏡幾成灰。
官，官家也有信佛官，親受靈山付囑還，贊佛愛僧兼敬法，前程後地幾多寬？
人，人生杳杳竟難歸，時至閻王拍案回，賺得山僧窮柱杖，識透當陽我是誰。
皇，皇王自比覺王高，水土恩深怎報銷？衣食住行承覆載，晨昏兩殿謝終朝。
始，始終不逾志雖堅，達到無生尚說難，莫在口頭稱話便，好須仔細用心參。
制，制型立法本非常，直使行人道路長，一字能通該圣化，半言將解悟心王。
文，文字深藏性地因，語言斷後義方明，不怪達摩親咐囑，只緣墨跡未緣心。
字，字字分明不用參，池塘綠水與青山，東坡自見天皇後，始覺從前被眼瞞。
乃，乃能辦道必留心，留心參究道方親，直待三更紅日現，不妨日午打三更。
服，服玩終難徹底清，身心佛祖粉成，本來面目原無物，何須瑪瑙與金銀？
衣，衣明珠下苦尋，翻來覆去未離身，不勞動步終能得，一團黃土勝黃金。
裳，裳服中身謂下衣，寸絲不掛尚尤迷，身衣俱向當前了，脫體全歸本覺齊。
推，推倒虛空未是功，真功尤不落虛空，大庾會下還拳老，猛威棒喝至今宏。
位，位次紆回不易分，最高最下總宜人，兩頭坐斷中難住，再來吃棒始相親。
讓，讓出塵勞又讓心，了無一物可當情，綠楊影許微風掃，紅藕花歸巨水吞。
國，國土紛紛數不清，一沙一國更難分，從今撒手離歸處，大方獨步腳無塵。
有，有佛之處未能居，無佛趕急過西湖，鐵猿笑落天邊月，木馬忙吞水內魚。
虞，虞舜之心勝日明，眼睛珠內有重瞳，琴瑟五刑從此始，一笛吹醒古今人。
陶，陶冶功勳大有成，空風煆煉火方生，地浮水上能容物，錦繡山河萬古春。
唐，唐堯之道等天齊，眉分八彩圣人宜，天降牝羊稱盛世，鳳凰來慶作圍棊。
吊，吊感傷懷意自殊，世情通塞有新枯，妍媸不向人間取，一念全消樂有余。
民，民生不識老家鄉，苦苦拋頭露面忙，若肯回頭睜眼看，金銀財寶滿千箱。
伐，伐樹挑柴顯大機，頭頭物物也稱奇，石虎崖前將嘯月，杜鵑夏後慢忘啼。
罪，罪障彌深不計秋，長空日月去難留，一點心魂浮漾漾，孤燈殘夜冷颼颼。
周，周圍一轉虎狼多，鋒烟四面緊包羅，欲急逃身無出路，一聲清磬快如何。
發，發腳尋師為參禪，孤云高臥枕石眠，白月無風光自靜，青松有雨響聲寒。
殷，殷勤懈怠兩宜蠲，不問前三與後三，腦後一拳能會得，翻身已過祖師關。
湯，湯火赴蹈行則易，改頭換面轉身難，細睹上林秋夜月，一聲孤雁一聲寒。
坐，坐破蒲團不用工，何時及第悟心空？直是一番齊著力，桃花三月看飛紅。
朝，朝山不若訪明師，明師一問偶如癡，鋒矢相投函蓋合，多生大事了今時。
問，問答如流未是真，南山風雨北山云，一霽晴明清若洗，不時又是暗加昏。
道，道本無行復再修，長江有水水長流，一旦深源窮到底，滿顏鶴發喚白頭。
垂，垂手經行入市廛，前途路遠莫深竄，體本無痕微帶垢，一塵愧抱滿心慚。
拱，拱手無為建大功，驚天動地剿魔宮，寶劍橫空佛也斬，直須無處覓行跡。
平，平沈大地悟非遙，圣解凡情盡力拋，有意觀云飛自散，無心看月照臨高。
章，章章不外自家珍，字字分明顯本心，不落生佛方寸地，豈留空色復蒙塵？
愛，愛惡人之兩毒蛇，深藏古洞漫無遮，午夜紛紛頻作主，昇沈脫縛總由他。
育，育撫嬰孩要認真，饑飱渴飲度衡平，毒藥醍醐明若掌，置身高處臥青云。
黎，黎庶茫茫向外奔，了無何物可為憑，三寸氣關無出進，一堆黃土蓋癡人。
首，首先持戒定方修，定久光生慧自流，無漏三學成大業，千佛萬祖等同儔。
臣，臣忠子順本天倫，多少時人信未真，孔子孝經曾說盡，春秋傳播至於今。
伏，伏虎降龍道未真，任他變化及飛騰，佛說大經聾若啞，呵是焦芽敗種人。
戎，戎馬奔馳顯大功，到頭難免自他空，深染垢塵忘灑掃，人間天上未相逢。
羌，羌夷華夏地邊中，南北身分性本同，莫謂親疏分你我，悟來落日一團紅。
遐，遐方求道遠相征，芒鞵漫步踏荒塵，投子巖前三往返，洞山九轉不留情。
邇，邇為不隔是身心，遠近從來豈易分？未了身心云表，真參中內外何存？
一，一塵不染未為功，寸絲不掛迥難同，問起山僧開口處，烏云散後日當中。
體，體用雙彰并不凡，只緣大事了無關，閑窺綠野鴉爭食，靜聽青林蟬急喧。
率，率領清修大眾僧，端嚴整肅雁排形，往返課齋如魚貫，鳥飛空渺無痕。
賓，賓主由來料揀成，賓賓主主總當人，擬把窩巢掀欲盡，你能非主我非賓。
歸，歸來大哭二三場，何苦輪回午夜忙？換面改頭無數次，可憐今日始還鄉。
王，王三天下是銀輪，金銀銅鐵四王成，輪擁虛空傳正令，不動干戈自太平。
鳴，鳴鳥時逢三月天，百聲喧吵野村烟。鐵面閻羅曾一喊，身心放下拾歸籃。
鳳，鳳凰翔舞慶堯天，海宴河清處處安，一片青云浮路上，萬歌笙管祝南山。
在，在在生生不舍禪，舍禪依舊墮癡頑，最關重要心無事，水滿江河月滿天。
樹，樹木叢林映月軒，幽游忘理復忘詮，才聽遠鐘將息耳，歸來又看夕陽烟。
白，白日青天好研心，不分晝夜見功深，莫謂善財成佛快，百城烟水且驚人。
駒，駒駿群中道一尊，二十七祖早言明，江西老馬叢林祖，一蹄踏殺古今人。
又晚飱，長江無水水無船，踏徧山河難一飽，終身空費草鞋錢。
場，場面人人最喜歡，有錢買馬又無鞍，借資出禮多豐富，逼債無還只賣山。
化，化人容易化心難，人若無心海亦乾，萬物靜觀皆自得，清溪一派水潺潺。
被，被機之教不言多，一句分明竭愛河，三藏圣經皆法寶，佛言祖語是金科。
草，草頭妙意露禪家，青苔石上擬栽瓜，山猴常捕江邊月，海狗時窺岸上花。
木，木人喜唱太平歌，石馬雄雄渡大河，莫謂泥牛難入水，一蹄海底一山阿。
賴，賴此禪宗苦用功，悟來法法理皆同，最妙宗門為上化，賢愚利鈍總相融。
及，及斯大法了人心，達摩西去道東行，一指天龍無數悟，三回痛棒始知音。
萬，萬語千言說向君，好辜佛祖老婆心，一回相見一回少，盡是扶抹壁人。
方，方外經營比世艱，長天竟日苦參禪，上報四恩遑未及，下拔三苦出熬煎。
蓋，蓋聞祖意與佛同，盡是冰心了未溶，直待眾生將度盡，快騎木馬過江東。
此，此岸難如彼岸長，大千一眾未曾量，忙把丈竿橫地數，一途歡喜一悲傷。
身，身居幻世等浮云，聚則為身散則塵，誰識本來真面目？了無減少亦無增。
發，發落須除謂是僧，一塵不染竟難能，大戒三壇成故事，可憐身後救無人。
四，四緣俱足猛追心，廢寢忘飱苦認真，一旦烏云消散後，化日光騰耀古今。
大，大事難休淚未乾，芒鞋踏破海連山，路逢險處求人指，一超直上後頭關。
五，五蘊皆空苦厄除，何妨一念了無余，三藏雖多難說到，千佛至此也成虛。
剎塵，多少行人為躲跟，不是電光拂即去，生佛瓦塊共斯明。
恭，恭崇三寶有佛因，敬法當然先信僧，宏法成佛僧負責，如何得兔竟忘嵊？
惟，惟時正是末臨秋，熾盛魔云見日愁，好把木叉當自謹，律嚴任爾截吾頭。
鞠，鞠躬之禮勝低頭，瞬目揚眉函蓋收，腦後先捶三痛棒，綠楊風動影相酬。
養，養育深恩不可忘，劬勞乳哺痛心腸，度此生親心未忍，決將九界作爺娘。
豈，豈可忘形隨世流？閻君一喊快回頭，鐵面無情真害怕，刀山劍樹血淋流。
敢，敢說青年不白頭，黃泉路上動人愁，多少英雄身後事，豈免荒郊土一坵？
毀，毀譽本同火坑天，謗來贊去似陽烟，任是八風吹未動，涅盤生死等皆掀。
傷，傷心痛哭可憐生，大半輪回苦海人，直使千佛常帶淚，不能度盡我心疼。
女，女人極樂不容生，未了迷流欲斷魂，一個糞囊花粉，相牽佯作美佳身。
慕，慕道還如辦道難，大方知識豈容參？苦行五十年未了，一言道破未生前。
貞，貞操密行未真修，大似騎牛又覓牛，見道修行方是道，岸西行去水東流。
潔，潔凈持身末世箴，嚴規宏范出高人，脫塵竟志超生死，九祖從今免苦輪。
男，男耕女織苦桑麻，唯求衣食別無他，自身珍寶多饒富，何苦桃林拾落花？
效，效力宗門有偉功，一超直入迥難同，手能遮住摩醯眼，凡圣雙傾稱大雄。
才，才能未是道人才，聰明僅得履官堦，出格良謀非謂此，頓超清凈出塵埃。
良，良知不若實無知，不是無知似木石，十界圣凡同一眼，一毫識得也遲遲。
知，知心能有幾人同？萬別千差各有宗，籠月淡云風掃去，大千何處不真空？
過，過雨青山綠似烟，螳螂身後有秋蟬，仙露傾荷魚嚼點，群花蒙樹蝶爭鮮。
必，必定成佛莫自欺，有疑不決信全離，覿體相逢無顧盼，當空明月野云低。
改，改頭換面幾無歸，戴角披毛向苦追，今日偶登常覺地，放聲大哭二三回。
得，得道非難學道難，朝勤夕懈志無堅，一曝十寒忙進退，何時透過祖師關？
能，能將生死貼眉尖，不問無緣及有緣，盡力拚超十界外，再來苦海駕慈船。
莫，莫道愚人不會參，當知魯鈍是深禪，內外無知全不住，翻身直達上頭關。
忘，忘法忘人未見心，只緣忘是鏡中痕，痕鏡不存尤帶過，滿空明月覆烏云。
罔，罔極深恩是法恩，諸佛亦是此中生，粉骨碎身難報盡，一堆血淚灑空塵。
談，談玄論道鬼神聽，一句能空萬劫塵，送供散花天利樂，昭昭實據足堪憑。
彼，彼此原同相自分，龜毛兔角趁豪能，一天云散空還在，到此方知錯用心。
短，短處難如長處多，閻羅殿上鑒無訛，油鍋將下青烟起，不分僧俗與公婆。
靡，靡仗青年緩用功，休與閻君打合同，鐵練一聲魂不在，置身任葬瀾泥中。
恃，恃依禪悅作歸程，如教而行步步真，踏破嶺頭云內月，長江有水映青青。
己，己躬下事要專心，打破當前未了人，帶水拖泥渾不顧，生佛路斷見功深。
長，長劫昏迷逞性流，才離猴面又牛頭，展轉輪回無限劫，何期佛祖可同儔？
信，信實參禪是上乘，法門最上是宗門，一喚即回無擬議，承當直下本來人。
使，使纏一共是雙十，六根六境妄奔馳。大好堂堂真面目，剎那識得了多時。
可，可憐甘做演若多，認影迷頭豈奈何？執鏡照他他不識，反將鏡內認為他。
覆，覆載深恩滿世間，四恩之外報無邊，腳跟竟踏無塵地，鼻孔高撩有頂天。
器，器界從來性不堅，空成壞住四時遷，八十小劫如將屆，毘嵐風刮第三禪。
欲，欲把身心向外拋，一拋乾凈也徒勞，法報化佛全體是，青松翠竹總難逃。
難，難之一字鬼神愁，人若稍聞臉帶憂，打破此關稱好漢，不妨變馬復為牛。
虛空絕底邊，收來不足一毫端，舉空擲向他方去，壓倒生佛總不難。
墨，墨池即硯價非輕，及第三元蓋世人，錦繡文章成大塊，萬里江山一點成。
悲，悲愍何如不用功，千生萬劫苦無窮，鼻繩早落閻君手，要你西來不敢東。
絲，絲綿不作衲僧衣，佛制何能有改期？直任赤身能辦道，豈將圣戒一時離？
染，染凈從來是兩頭，平懷不落圣凡儔，閑觀野鶴沙灘遠，游罷青堤又扁舟。
詩，詩詞歌賦賽清波，八股文章映綠蘿，一舉成名天下曉，何如及第悟心科？
贊，贊揚之道勝醫王，極下聞之喜欲狂，久恨仇人聞稱嘆，滿心歡喜解嗔腸。
羔，羔傍無米莫成糕，謂是雛羊有孝章，跪乳酬親知報本，人能忘義不如羊。
羊，羊腸大路坦然平，迢遙寂寞少歸人，不動腳跟行路盡，頓超直上涅盤城。
景，景仰禪規識重輕，人人有個定盤星，權衡直若無高下，一頭稍墜落非因。
行，行道先須舍自他，空花月影莫稍遮，悟來處處真如理，識得條條路是家。
維，維護叢林勝起家，操持謹慎別無他，識果知因明若鏡，為人為法刻無暇。
賢，賢良二字世稱尊，莫若修身復究心，了得目前無一事，直饒千圣也歡欣。
克，克苦窮參道更深，雙非空色義難明，禪關打破方無礙，鼻是直垂眉是橫。
念，念佛不若苦參禪，一關參透萬重關，身後身前皆極樂，他方此處總西天。
作，作犯止持凈戒身，戒能入定慧由生，生佛差別全憑此，萬圣千賢守戒成。
圣，圣解凡情毒最深，最深失落好身心，如何不肯超直去？直去無勞動腳跟。
德，德之一字最關心，克己容他大業成，欲得人人直信服，倏然舍此別無能。
建，建造伽藍及大鐘，冥陽兩利道雙宏，上天富貴歡而壽，盡是佛門擁護功。
名，名利場中有大人，可憐終日盡謀生，不知生後還歸死，到死方知錯用心。
立，立志嚴持凈戒根，戒神擁護好修行，一腳踏翻持犯地，千佛拍掌笑迎迎。
形，形彩將蒙性地遷，一輪皓月被云眠，戴角披毛終未懈，四生往返不曾閑。
端，端嚴整肅是禪家，寂靜身心足可夸，感得諸佛同護念，韋馱忙得坐無暇。
表，表通明謂是奇，具眼人前呵大迷，宗說并宏尤寶貴，念佛持戒足稱宜。
正，正大光明下苦參，雙非凡圣莫心貪，驀直追到無疑地，水盡山窮自轉灣。
空，空有齊傾道莫蠲，深工得力勿求玄，大海叢漚無底止，輕風暫息截流源。
谷，谷口深藏野性牛，大多力挽不回頭，青草揚揚身漸轉，一繩拴上滿心愁。
傳，傳持大法選人材，向上關頭首打開，凈念律身無穢跡，望高德重感都來。
聲，聲惡名頹好隱休，貪嗔戀棧鬼神愁，公忿耳聞尤未改，挺身不顧萬年羞。
虛，虛名浮利認為真，欺騙終身及法身，試看幾人能覷破？竟無一問我傷心。
堂，堂堂大道少人行，莫謂修行是看經，經內說明修凈性，不修凈性復何明？
習，習氣無人去得清，任清亦去也同倫，好把禪工綿密用，直到親家莫罷程。
聽，聽到他人說我非，我將性命與他追，到頭只有仇一段，且留來世作冤規。
禍，禍患無門唯自招，何如急早把心拋？將心安放無身地，閻羅雖惡也徒勞。
因，因緣悟道辟支弗，每睹秋零古岫居，世出無佛獨覺性，閑棲方便有余區。
惡，惡道三途我舊家，推車臥凍吃痰渣，比丘曾報金鵬鳥，福感神龍果自差。
積，積德存仁行未差，修齊治國莫閑夸，一言興喪關隆替，何如煨芋野僧家？
福，福智莊嚴法性身，脫珍著弊度諸生，八旬滅度難留世，五時大教至今存。
緣，緣覺聲聞是二乘，上無佛祖下無人，焦芽也是同時種，敗種何堪轉上輪？
善，善星性惡向佛嗔，生墮阿鼻大有因，難道生前無厚植，只緣逆罪落烟城。
慶，慶喜阿難宿有功，六通又恨足難通，天上龍宮雖未去，佛言字字記心中。
尺，尺高之寶未為珍，樂道忘懷是上乘，玉兔角生明月內，金烏翅在日中存。
璧，璧玉無瑕世更稀，初更聞得曉雞啼，白云飛向深淵，黃犬聲高吠落梅。
非，非心非物亦非佛，不是烏龜定是魚，好把目前除凈盡，拈來黃土喚師姑。
寶，寶藏深藏性海珠，牟尼價值許差殊，莫謂世人不易見，磚石瓦塊也曾如。
寸，寸金難買寸光陰，至今已過再無今，桃花只準三月放，無情也怕悞前程。
陰，陰陽之理說多岐，日繞須彌為轉移，輪到北洲陰自顯，南來黑暗太陽推。
是，是非非是是非非，非是非非非是非，頓了百非絕四句，當陽無去復何歸？
競，競爭之道是今時，多少迷人總未知，了得世情如夢幻，被他籠罩幾多時？
資，資養生身及法身，唯除禪悅別無能，牧童吹罷純牛笛，一派清溪落草林。
父，父母深恩報不清，粉身碎骨似微塵，一句發明身後事，始知大地盡雙親。
事，事理圓融見不凡，秪緣未過面前關，覿體相逢休錯認，非泥即土已言穿。
君，君子為人不計身，單瓢陋巷樂幽情，食無求飽居何問？識者恭惟是圣人。
曰，曰參曰悟口頭功，莫若窮追心路通，鞭起鐵牛穿海過，彈傷野鳥躲江東。
嚴，嚴守清規莫犯儀，萬人腳下未嫌低，百折不回成大志，千峰頂上作瞻依。
與，與他一個惡鉗椎，黑地昏天少處歸，萬古賊窠今打破，哈哈大笑兩三回。
敬，敬愛僧伽是智人，當知佛法仗他生，福田最貴唯三寶，舍此奄奄轉苦輪。
孝，孝名為戒少人行，眾生是我嫡雙親，禮拜磕頭遑未及，可憐忤逆到於今。
當，當頭痛棒泯多知，一撥將回也未遲，莫謂宗門垂辣手，超直趕近等閑施。
竭，竭盡凡情與圣情，門前藤又別生根，莫怪種苗栽土錯，好將大地掘平沈。
力，力挽頹風有大功，舍身救世莫稍松，惟愿大家齊著力，緊將佛法勸人宏。
忠，忠心耿耿是良心，良心尚有一邊傾，莫若無心為正道，大千何處不稱尊？
則，則規評理重尤輕，大規小則慢須行，一旦倏然忘進退，范圍越後住難存。
盡，盡地皆僧一眼睛，西江有水少人吞，若人敲破虛空鼓，敲者何人可認清？
命，命斷須臾呼吸間，任何人類總身眠，既然落得閻君手，任爾燒來任爾煎。
臨，臨終別有一重關，清安透過恐為難，手亂腳忙身不定，氣絕獨怕上刀山。
深，深藏惡習怕人知，歛污納穢只嫌遲，九賊一犯難遮面，改衣換服覓棲枝。
履，履真踐實戒為身，大膽前行不怕人，十界性差緣戒別，嚴持即佛好兒孫。
薄，薄地凡夫好用工，莫貪孤靜厭囂哄，菩薩直向諠譁取，自他俱利道方宏。
夙，夙植深培般若因，宗門大器悟由聞，蹴踏奔馳龍象眾，擒頭戴角甚驚人。
興，興衰毀譽嶺頭云，稱譏苦樂鏡中痕，任是八風吹不動，閻羅殿上少留名。
溫，溫和處世少人欺，忍耐尤宜念念隨，嗔愛心邊勤研討，中天紅日黑云低。
清，清凈無為正好修，莫等霜來草帶愁，煮芋少柴連手遞，燒茶無火吻石流。
似，似乎未悟逞英雄，妄言證圣罪難容，大妄語成將下墮，阿鼻地上火飛紅。
蘭，蘭草生來性自香，百花芳艷獨稱良，撞著宗下無鼻漢，根塵識界總消忘。
斯，斯是高旻妙樹僧，豬頭狗面曷為人？寄語世間能識者，相逢好在獸胎尋。
馨，馨香一炷禱龍天，保我生生在世間，獨倡宗門微笑旨，南山起火北山烟。
如，如來出世有因緣，眾生難度滿心慚，百歲減時尤未盡，可憐少住二十年。
松，松柏長青世愛他，誰知鶴發白如麻？本有真常全不問，以虛為實喜空華。
之，之乎也者莫輕觀，渡河無筏過來難，上文不得他傳遞，下筆文章義少圓。
盛，盛世唐虞蓋古今，只爭愛國與親民，最後關頭能打破，佛心悟在帝王君。
川，川水常流念亦同，午夜紛紛未見終，假使參禪能若此，翻身正是主人公。
流，流之一字有高低，當人念內自分岐，逆水行舟難著力，順風道下再加推。
不，不是一番寒徹骨，梅花何得撲鼻香？直饒熱得人流汗，荷池蓮蕊也芬芳。
息，息念忘形或止觀，宗門提起話頭參，得力工夫無進退，身心動靜不相瞞。
淵，淵深似海底何居？上下無窮空也虛，不信且觀心上地，偶緣邊際尚差殊。
澄，澄清性海是生前，渾濁心源共一天，知外生知雖會到，見中立見早成偏。
取，取舍關楗責任多，不分豈奈圣凡何？善則取之惡則舍，了無善惡恐誵映，映月池塘好映心，將心如月映難明，莫若無心無月映，池塘任在等空存。
容，容納虛空世謂奇，轉身未透落癡迷，打破太虛還未了，安身識得與佛齊。
止，止作原分犯與持，尸羅妙體少人知，忽破波羅夷大戒，無間受苦幾多時？
若，若是真疑悟準開，至開大悟莫疑猜，飯吃飽時欲睡覺，烏云陡起雨當來。
思，思維研審是禪工，不與他門說異同，一法頓超千萬億，知恩報本快宏宗。
言，言辭宜少道宜專，舉念先須向外緣，心口動時為話柄，幾時得入再來難？
辭，辭義精通未是功，只緣諸有未緣空，莫謂真空容易得，頭頭盡在有當中。
安，安閑避世樂忘憂，野鳥尋糧也帶愁，天地雖寬容日照，常疲老馬懶回頭。
定，定動只須一念收，收來一念作何留？風自云兮陰自雨，滿江黃水向低流。
篤，篤實真誠舉世尊，換來辦道易修成，唯怕外真難內實，終身欺己復欺人。
初，初入宗門信既真，三年而後懈將生，只緣未具參學眼，寶山空手轉歸程。
誠，誠意正心身好修，家齊國治太平圖，先從知止終能得，得後其中別有由。
美，美玉黃金為世爭，爭來費盡許多心，有限光陰無限意，死時眼看與他人。
慎，慎重為人戒最尊，人能無戒鬼神輕，縱能飲得人間水，五千大鬼緊隨跟。
終，終日忙忙未肯休，青春年後又白頭，可憐碌碌無歸者，嘆煞貧僧兩淚流。
宜，宜早離塵割愛纏，莫推明日與來年，急把前途忙看破，火坑跳出享清閑。
令，令我寒心未足奇，愿同塵世共相依，九界雙親難度了，我唯世世緊跟隨。
榮，榮華未是久長存，世人癡想萬年春，心中本有真豪貴，硬舍埋頭向外尋。
業，業障元明本已迷，任輪六道性常隨，淺知不識誰為主，悟後當知主也離。
所，所以難明要苦參，雙融境智理皆圓，白藕紅花荷葉綠，滿池魚水喜團團。
基，基深穩屋常存，大似栽培做個人，心正身端行處實，好成龜鏡范當今。
籍，籍貫人云某縣鄉，誰知貴府在心藏？一念善時天住久，惡時一念住牛房。
甚，甚為不善是淫心，愛情相反便生嗔，嗔愛無關心上事，常伸兩腳臥天明。
無，無明打破是常明，要知明是暗之因，打失娘生誰見得？了無空色是真心。
竟，竟敢偷閑空過時，有暇剪爪古人叱，一念不存如死漢，全身拶入悟何遲？
學，學佛學祖首學參，萬別千差即此關，追到毘盧無住處，安閑到此莫心歡。
因，你強我弱禍由生，果能不顧娘生面，事無高下理皆平。
登，登山涉水訪先知，得個明師破我癡，一日忽聞鴉鳥喚，頂門豁破足稱師。
仕，仕宦場中正好修，大仁大義大恩仇，諫得一言能赦萬，勝修七級好浮屠。
攝，攝心一處遠鄉廛，萬籟無聲下苦參，既上高山須到頂，能知有水定尋源。
職，職事為人為法心，舍身不顧護叢林，莫謂首頭不受屈，好將臨濟作模型。
從，從來萬事本清閑，惟人自鬧不相安，果能一念無他事，大地山河也會參。
政，政治較為佛治良，法度森嚴誰敢當？平地一聲雷入耳，霎時正法命消亡。
存，存亡得失轉悲歡，盡世人人那個瞞？得意氣時閑自若，不時失去再來難。
以，以此禪宗作導師，墮坑落塹有人持，探竿影草前途事，直指當人莫教遲。
甘，甘苦同嘗免厚肖，親疏彼此誓全拋，一視同仁無你我，頓超劫外樂陶陶。
棠，棠棣之華首愛親，昆仲何曾間刻分？同氣連枝人所尚，何如大地盡同根？
去，去去來來地上天，三途往返又人間，一朝得見生前面，無始窠巢徹底掀。
而，而轉文辭義更深，無而不得有孫生，大塊文章通始末，以而不用意難明。
益，益魔益考益精強，謂是金中利快剛，最大波旬聞膽喪，誰知各各滿心藏？
詠，詠賦吟詞義更幽，全盤詩料喜心頭，雖曰古詩三百首，一言以蔽鬼神愁。
樂，樂之一字盡人歡，不樂之時苦自然，能悟悲歡從境有，快忘心識境無攀。
殊，殊深之理妙難言，不是知音不與談，任是我佛難話到，一音道破古佛先。
貴，貴賤無分道自寬，前三即是後三三，破衲層層尤寶愛，饑時無飯苦心參。
賤，賤物還從貴處來，若尋貴處在生前，所產從來皆劣貨，賣他不置一文錢。
禮，禮節缺圓愚智分，人能無理蠢同情，頓首鞠躬全敬節，迎來送去禮先行。
別，別離惡世是高人，愛鎖情枷怎脫身？咬定牙關尋出路，一刀兩斷遠紅塵。
尊，尊崇佛教貴真行，舉眼常觀竟少人，真講參學真敷衍，看來心地幾時明？
卑，卑劣尊優世可分，我佛一視盡同仁，曾憶乞兒成四果，龍魚聞法也心明。
上，上請佛慈下度生，以身作則苦同塵，莫恨眾生難度了，永從六道伴追行。
和，和平處世盡人歡，見到橫財不肯貪，安分守貧隨意過，人無苛取國無難。
下，下下為人上上心，心無高下性何分？識得自他原一體，長江魚水任波騰。
睦，睦睦雍和意氣寬，飽藏仁厚志深淵，謹慎言行無越范，世何珍寶比來難。
齋，一味清蔬愿永偕，你勸我修我勸你，子孫定得履官堦。
唱，唱道之人是教師，刮心取出與人知，大地蒼生能會得，舍身供養恨尤遲。
婦，婦女從來欲性多，愛河滾滾苦蹉跎，立志愿生清凈土，莫萌一念喜娑婆。
隨，隨喜發心念更堅，從來入道有因緣，鐵鞋踏破天邊月，歸來計算不如前。
外，外道波旬也是心，為何不與我佛親？只恨少行佛正道，囑諸四部莫同倫。
受，受來圣戒謹持清，毘尼律藏盡搜尋，欲做如來親愛子，舍頭不顧戒為身。
傅，傅教忠言是好師，婆心苦口作先知，任從讀盡儒書史，那如親面囑堅持？
訓，訓誨嘉言聽莫忘，好須記取教兒郎，自古圣賢從此去，名揚身後永馨香。
入，入道先須下苦修，崎嶇跋涉訪高流，一句未明身已懈，將來何以作堂頭？
奉，奉勸行人立志堅，莫迷經懺莫貪閑，檀那粒米如山重，還時變馬口無言。
母，母之一字義尤深，千佛萬祖是他生，生佛之母原禪定，生母之人覿面承。
儀，儀規嚴范總十方，生佛草木盡歸降，律條只許成佛果，豈能違犯作牛王？
諸，諸佛滅度復人間，眾生未盡去重來，肉眼凡夫難見得，只緣度了暢初懷。
姑，姑娘一句動人心，誰知我早是他生？若明互相為男女，父母兒孫豈戀情？
伯，伯夷餓死首陽山，弟恭兄友古今傳，互遜讓推王國位，匹夫聞到也心酸。
叔，叔齊忍餓吃芒針，饑到深林命并傾，為國亡軀天下有，舍身讓國世無人。
猶，猶若須彌不肯修，千年萬載做石頭，大好堂堂真面目，不明急得木人愁。
子，子老須白父少年，世人聞得笑生顛，娘生肉臉皮猶皺，未生面目尚新鮮。
比，比譬安排未是功，恰如摸象理稍同，死心蹋地真參去，三千里外可相逢。
兒，兒女成群世甚歡，那知討債與還錢？互報循環終未了，三途六道累多年。
孔，孔老兩門教最精，高陞成道上青云，生死涅盤名尚隱，輪回因果各差分。
懷，懷中拈出五分香，奉獻牟尼老法王，再請我佛來住世，人間天上共爭光。
兄，兄友弟恭大義昭，圣人之道未全拋，不但家齊及國治，太平天下樂昇高。
弟，弟子之禮敬師稱，并不長為座下人，擔水挑泥成大器，三年而後又師生。
同，同門盡是道中人，好把清規謹共行，戒律精嚴神鬼敬，威儀無缺感人欽。
氣，氣得老僧飯少吞，為何不肯守規箴？世人偶見無僧貌，退了多方好信心。
連，連年苦訪大明師，得見明師只恨遲，函蓋難投當自愧，誰人肯認自多癡？
枝，枝棲野鳥夕陽歸，疏磬才聞夢已回，白月滿窗疑是亮，紅霞初放作燈吹。
交，交拳破口犯叢林，行人性惡道何存？業識一翻難作主，可憐又是少歸人。
友，友好知音貴正修，莫圖漂海過山頭，互相流涕加大愧，擊頭痛責道中求。
投，投生人類最稱奇，萬劫難逢識者稀，大海撈針雖易得，須彌穿線猛風催。
分，分明說破本來人，未了終須向外尋，日出東方西已照，南方下雨北方云。
切，切莫依前錯用心，三華聚頂出陽神，大都盡在身心取，駭倒前朝李老君。
磨，磨煉身心建大功，千般委屈總能容，百折不搖嗔恚念，萬人頭上逞英雄。
箴，箴規圍范好驚人，雨後無云便說晴，萬朵星珠光照暗，一輪皓月滿天明。
規，規模正大莫愁人，寧可無人法更尊，大法無關人多寡，一人悟道勝多人。
仁，仁義誠為道德根，春花雨過茂方英，渴望云霓紅日隱，清風明月露丹心。
慈，慈心故世惹多非，訕謗無端忍幾回，用盡好心終被怨，度人一事苦傷悲。
隱，隱居陋室避煩囂，粥飯梭巡過一朝，慢等閻羅傳票到，歷生大債償難逃。
惻，惻愍無辜濟世心，盡人俱有世皆平，惡念動時天地動，善心將發善人生。
造，造罪還如造道能，貪嗔取舍現成成。任結凍冰高似嶺，慧光照處滴無存。
次，次第修明是止觀，三觀四諦進稍難，何若宗門超頓去，了無階漸亦無關。
弗，弗論如何禪要參，任他身外苦多般，直使內心真厭倦，快將自己捉生還。
離，離境離心道未精，至離空外儼同塵，一任太空無罣礙，白云飛去又烏云。
節，節省浮華戒易清，少爭人我莫歡新，一味孤貧真道貌，終身不改世人欽。
義，義大昭天世所尊，古人道德此尤生，任是黃金橫路上，視之不見見無心。
廉，廉恥為人是大賢，少知進退莫深攀，識其善者從而樂，否則謙為遜使然。
退，退後須知是向前，誰明前後水同源？寄語諸方達道者，了無一步踏人間。
顛，顛倒昏迷正念傾，只緣宿世植非因，魔字一言休面講，彼聞即換惡波旬。
沛，沛澍甘霖潤世間，滂沱雨大值低淹，莫謂菩薩不易做，命薄何苦怨皇天？
匪，匪為世事看難空，任看空時少慎終，六界家庭難舍盡，往還徒似日來東。
虧，虧心虧理復虧人，兇惡無知舉念橫，國法人情天理滅，轉身可怕落沈淪。
性，性情暴燥撞倒人，反怪他人不讓行，遇事野蠻喉嚨大，終無一事合條程。
靜，靜久歡欣動久非，實是禪人道念虧，此處難居他處好，到他處又有心回。
情，情愛何如慈愛清？等同一愛有攸分，情念橫生尤自墮，慈心動處利多人。
逸，逸居世外隔天淵，回首茫茫度晚年，閑坐靜香香已過，偶聞野鳥噪荒園。
心，心之力量最宏寬，大地虛空不足含，任是滿空塵世界，到來那夠一毫端？
動，動靜閑忙道未蠲，只追得力莫他攀，笑他假用禪工者，熟人將到眼先翻。
神，神通最大首如來，尚須說法度人天，每譏悟後無通者，未了當今後與先。
疲，疲厭參禪轉念佛，到頭功行一毫無，禪關打破今生悟，佛到來生九品居。
守，守持要緊是威儀，人前背後莫稍移，惡習穢污從此息，管教他日與佛齊。
真，真心一字兩分岐，常住真心覺不迷，未悟此心為正念，悟來尤貴妄真離。
志，志向超群迥世流，閑云野鶴漫為儔，天上無云龍正睡，山中有虎犬回頭。
滿，滿愿之時世界空，十方法界隱江東，試問我將何處去？未生前畔暫安居。
逐，逐物迷塵已至今，從來苦海任昇沈，一拳打破娘生面，順著彼岸再登程。
物，物我同根意未周，要知不出境心囚，豁開頂上摩醯眼，掣撒虛空死骨頭。
意，意義幽深是祖關，舌頭竟掛樹枝懸，一棒打開無覓處，塵沙大藏稱心談。
移，移星轉斗道家工，北斗南觀義少同，吃棒青天歸何處？星辰日月嘆長空。
堅，堅牢最固後頭關，佛祖聞之也說難，識得當人吃棒處，好同百草對談玄。
持，持戒先將習氣除，戒根戒體保無虞，喜笑觸摩兼話久，報因直下廁中居。
雅，雅屬清高閑灑君，文章錦繡蓋今人，袖手風清常自若，儒門釋道也同情。
操，操持人格要留心，佛規祖制作金針，舊派新僧空自怨，有何功課見閻君？
好，好之一字世人歡，工夫不到丑難瞞，苦煉琢磨兼耐久，嶺梅香至動風傳。
爵，爵位何如清慎勤？稍閑一字慢高陞，富貴功名流若水，賺來破衲野山僧。
自，自從那日苦來今，誰知步步踏迷塵？過現未來毫未隔，只緣覓個掃心心。
縻，縻纏籠罩萬難逃，急把身心猛力拋，梧到秋時凋葉早，桃花春去戀枝稍。
都，都是埋頭苦干人，大分六路作歸程，果能一刻抬頭望，鳥自高兮魚自沈。
邑，邑縣高人信佛難，那知三寶是屏籓？五戒能持刑自少，廣推全國作金丹。
華，華嚴梵網頓超經，盡是菩薩修往因，補處一生來作佛，我曾未脫母豬身。
夏，夏至安居范古箴，蚊蟲蚤虱免傷生，比丘忽踏檐青草，吉羅墮罪犯尤存。
東，東土西天傳祖燈，謂尊北秀印南能，五葉一花開似錦，心心相繼到於今。
西，西方極樂勝娑婆，未了迷人取舍多，大片虛空拋置去，那知我也是彌陀？
二，二諦將融再用工，三觀三德證圓通，法界一真超未去，毘盧頂上道難宏。
京，京都謂是帝王家，萬民垂首謝恩華，欲得群黎真富貴，三皈佛種急施他。
背，背塵合覺了無歸，只苦今時這一回，好勸同人休自棄，大家努力用心追。
喜區，喜怒頻蠲處處如，在在綠楊能系馬，家家有屋好安居。
面，面情肖厚世炎涼，只有悲心石敢當，無義少緣咸普敬，舍身度盡稱心腸。
洛，洛陽橋下水東流，尋來甘肅嶺溪收，源遠流長難一致，何如海壑并同游？
浮，浮世非堅莫久居，快扶兒女出凡區，借問前途何處是？掉頭回在古家居。
渭，渭水河邊訪子牙，文王心事亂如麻，為國求賢成大業，山河至是錦添花。
據，據我批評要究心，遠游何故昧歸程？急得我佛雙腳跳，哭聲血淚染衣襟。
涇，涇水流來甘陜間，直奔東下洛陽前，感謝禹王恩未盡，不然洪水浪濤天。
宮，宮娥彩女是皇家，蓋世優榮無盡夸，撒手夕陽紅日下，滿天哀雨潤心華。
殿，殿閣微涼會也麼？七支椽下把心抹，柏子庭前如領會，好來吃棒助滹沱。
盤，盤桓幻世幾十年，不知那日搭歸船？帶水拖泥無善舉，灰頭土面伴荒山。
郁，郁悶終朝惹鬼愁，有何難事在心頭？事關最大唯生死，當憂之處反無憂。
樓，樓臺殿閣數西方，謂是彌陀老故鄉，說法四十多劫後，輪到觀音坐道場。
觀，觀音成佛極樂邦，更加極樂勝西方，國土人民加倍好，輪流勢至又稱王。
飛，飛鳥浮云跡渺冥，誰知空有通津？關衢大道頻遮斷，任爾都難找處騰。
驚，驚心害怕老閻君，鐵面無私駭落魂，陽世所為慈善少，兒孫雖好救難能。
圖，圖真描好作依憑，再過三年又改形，何不急尋真面目？無增無減話長生。
寫，寫字讀書要用心，官紳多出僻鄉村，天下各家能識字，工商貿易免求人。
禽，禽中最巧是迦陵，頻伽共命播佛音，惡道之命真未在，彌陀變化作分身。
獸，獸走人間有大因，我佛往世托蟆身，灘蟻將蟆圍吃死，舍身救蟻命都存。
畫，畫盡人間水共山，豈知難寫是心源？識得個中提筆是，稍加擬議過前川。
彩，彩衣最美是袈裟，龍掛一縷命可夸，大鵬鳥受如來囑，海眾紛紛謝釋迦。
仙，仙家若不喜云游，棄身離念行同途，莫謂道門無意氣，可扶中下到高流。
靈，靈明不昧認為真，大似光天見黑人，能放下時急擯去，前途再用苦心行。
丙，丙丁童子道幽玄，絕形隱響出來難，霹靂一聲全體露，儼如紅日照青天。
舍，舍宅幽間各不同，華堂茅屋洞棲居，善惡兩因分妍丑，人無好事報多殊。
傍，傍門外道世偏多，敬勸官方莫用呵，吃素念經真去惡，足為善本利多多。
啟，啟發愚蒙大教難，初機應用淺書觀，勸世善文宜普散，遠塵脫俗作針南。
甲，甲胄森嚴護法尊，降魔杵在手常存，樓至成佛賢劫後，韋馱數滿一千尊。
帳，帳幔常撩免睡昏，全憑努力振精神，釋迦無懈成佛早，彌勒因循佛後成。
對，對面不知對面人，參禪由此見功深，大事未明急得跳，有何閑隙理熟情？
楹，楹柱高呈少露燈，燈籠露柱意何存？大轉身回難會得，了無迷悟可當承。
途任爾居，好憑一念做工夫，快了身心三惡了，毫厘差別苦多殊。
筵，筵席百味供三尊，誠心求禱世安寧，惟愿人民常樂利，護持三寶福由生。
設，設建人間辦道場，樹興蘭若利多方，聞法見佛生善信，忙忙苦海上慈航。
席，席上珍饈饌貴賓，誰知賓是主人生？賓主互推離正位，滿盆大菜少沾唇。
鼓，鼓鈸笙篁最上音，好從音內覓知心，若是大鑼喧擾後，劃船唱戲可同情。
瑟，瑟音清細若風聲，五十弦半古今分，費盡舜皇心一片，只緣國樂慶昇平。
吹，吹消紙燭老龍潭，德山狂作始心安，一棒打來空粉碎，擒龍捉虎播家山。
笙，笙是十三竹短長，每枝竹內一根篁，乾闥婆吹天地動，帝釋心歡赴樂場。
陞，陞高降下事非常，禍福原歸心上忙，一念善心天造殿，惡心將動獄開張。
階，階檐久坐露生涼，深更疑覺是禪床，一陣洪鐘驚夢醒，滿天紅日照樓廊。
納，納受人間幻化身，一肩肉擔實非輕，未知那日能交卸？銜來好送狗貛陛，陛前不遠是皇階，圣殿金鸞迥世間，讀得書深來陛下，高官爵祿滿堂前。
弁，弁士將陞是武官，汗馬功勞得上歡，若再信佛修善行，國家帥將有時攀。
轉，轉凡成圣事非難，只貴行人一念轉，鐵杵磨針能補衲，窮追路盡改身還。
疑，疑團未破不離參，莫貪佛祖莫嫌難，直待因緣時節至，瓜熟蒂落豈相瞞？
星，星夜奔馳為道忙，忘飱廢寢使心降，秋至清風白月冷，更回又是一身霜。
右，右脅降生是法王，三只劫外我同鄉，他已成佛寂滅後，我還未脫臭皮囊。
通，通明佛法作冤家，多為雜毒是文華，語路斷時心路斷，宏揚宗教豈非他？
廣，廣大悲心是救星，仰求眾德快同情，杖在因中急救出，苦輪果上度難能。
內，內外屏除莫顧心，要知心是苦之根，打得身心能粉碎，疑團破後話知音。
左，左右逢源中是誰？如斯見處未加捶，惡棒當頭吃一頓，始知無所復無歸。
達，達道先須識路途，或參或念或觀頭，行實知真成正見，至開小悟是高流。
承，承紹先宗續祖燈，未明不可妄傳心，錯證一言將下墜，轉身墮在野狐身。
明，明心見性事非奇，三飱粥飯一床蓆，試問我今何面目？東方日出又臨西。
既，既然如此苦難居，身心浮燥意何如？置身天地難覆載，妄心將動路差殊。
集，集眾修禪植大因，靜香全是細規成，重大良模如懈退，諸佛流淚濕衣襟。
墳，墳間打坐是頭陀，十二章中第九科，瓶鉢三衣十八種，堪學佛祖實無訛。
典，典章語錄作龜繩，迷人不識認為真，指月不分尤帶過，得指忘月更無根。
亦，亦是迷頭認影人，前途黑暗路無程，一腳屎時一腳刺，墮空落塹救難能。
聚，聚會十方賢圣僧，同爐大冶煉精金，爛鐵破銅頻拷去，皮膚脫落器方成。
群，群迷終日苦忙忙，收回麥菜又栽秧，士庶工商兼技藝，關心末後甚悲傷。
英，英雄學道是真雄，自與人間迥不同，蓋世無雙高獨上，一超直去入佛宗。
杜，杜口無言是達摩，西歸只履印心多，神光斷手求何法？安心竟後又如何？
槀，槁木枯枝發艷難，誰知根茂向高穿？掘樹拔根尤未善，好將大地一時翻。
鍾，鍾愛熟情出世難，任從學道兩途攀，斬金截鐵塵飛去，野鳥無糧天地寬。
隸，隸體多仿上古文，草正隸篆迄繁興，五車書盡詮儒理，蒼頡遺文字體成。
漆，漆桶多時未打開，頭欲出不能來，外啐內啄同努力，一聲地笑盈腮。
書，書持讀誦大乘經，轉教他人如法行，然指然燈燒萬字，一時痛苦種佛根。
壁，壁筑千層可聽音，隔開一紙見無能，好將眼耳頻更換，耳見紙時眼聽聲。
經，經書法語世明燈，照破昏衢放手行，度脫眾生心未盡，不留大地一微塵。
府，府門出入是佳賓，深處重幃有主人，賓主情疏終未晤，難能酬酢始堪親。
羅，羅列空華法界寬，十方同住性中間，性本無佛兼少鬼，面目何如各一般？
將，將帥雄雄逞大威，敵勝群陰旋凱回，心宮有主能施令，干戈不動自降歸。
相，相命占方戒律違，釣魚看戲更深虧，邪命自活輕圣制，犯輕垢罪墮沈飛。
路，路上為家是二乘，久迷寶所進無能，我佛金口頻呵責，回心向大若晨星。
俠，俠士能強制暴夫，回心護助保無虞，一切冰心清似水，好來學道樂清虛。
槐，槐樹陰幽足可人，萸灣亭畔有雙根，平頂四圍如傘蓋，猛乘涼氣似驚心。
卿，卿士大夫有勝緣，實行清修白樂天，歷代先儒崇信佛，東坡悟後大稱賢。
戶，戶牖閑開總不防，只緣深處了無藏，一袖清風明月後，銜花野鳥任奔忙。
封，封閉根塵識影空，一十八界緊包容，地水火風空見識，窮追覺了證圓通。
八，八識先來後去時，了無人世盡存屍，試問英雄何處逞？閻君拍案也癡癡。
縣，縣藏珍寶是佛徒，能信佛徒即信徒，佛信兩徒成保障，人民安樂谷豐收。
家，家知戶曉釋迦尊，一句佛聲勝萬金，教主中天勤受訓，滿堂兒女樂高陞。
給，給他一個苦茅球，吐時不得吻難收，直到此時無進退，長空杲日照南洲。
千，千佛出世度人天，走到南邊又北邊，至是全無開口處，看來盡在我心間。
兵，兵賊水火不同爐，禪正參時妄自囚，了得六賊無住處，山河大地一空收。
高，高山流水露禪機，綠樹青松意更奇，悟得世間人是我，再加嶺上一枝梅。
冠，冠冕堂皇是大人，公卿將相滿朝臣，佛將法寶求王護，仰遵遺囑蔭僧倫。
陪，陪伴人間苦眾生，和光接物等同情，你我俱生同一死，不留半個在凡塵。
輦，輦輿出內是皇車，前呼後擁大官隨，從今一見仁王面，滿心瀟灑了無遮。
驅，驅妄除邪掃懈魔，一生害我過空多，加力猛參絕處去，著錐無地奈如何？
轂，轂是車中輪軸心，全身若走是他能，試觀身內心如軸，六根雖動始心行。
振，振起禪宗必大興，只愁規矩不愁人，宏規正是叢林本，條章稍壞法難存。
纓，纓絡時懸行者身，因緣果報不差分，抱住福修常厭定，慧無福感背披纓。
世，世界無安誰識因？只緣大動是嗔心，嗔起愛違違即鬭，內無嗔愛外清平。
祿，祿位高增爵既陞，只爭德行作中心，最大勝因唯三寶，福緣善慶滿官庭。
侈，侈奢驕泰富雖榮，未是茅廬得大功，樸實榮華真富貴，高官直上越三公。
富，富貴功名世所欽，先修道德後修身，免得無兒多財富，功名雖有壽難存。
車，車馬雄雄不住聲，可憐忙利又忙身，渺茫渾沌隨時過，輪回自此出何能？
駕，駕得慈舟苦海游，狂波大浪好撈收，風益大時船益去，貪生畏水救無由。
肥，肥瘦身軀莫妄評，也從培植作南針，心地廣時身自厚，心寬體胖古人稱。
輕，輕身重道是高人，只顧前行莫問津，一舉成名天地動，眾生分內作依憑。
策，策勵精嚴道好修，一超直入莫回頭，驀地一聲消息盡，長江流水綠悠悠。
功，功滿三只大劫修，舍身眼髓濟群流，佛信兩門雖愛敬，也曾吃過我佛頭。
茂，茂盛枝花果自肥，勤加培植不多萎，一水十乾全未顧，蒂根投火可成灰。
實，實行深修不計春，禪工諦審不留情，莫被眼前些事絆，了無障礙猛追心。
勒，勒逼身心不外馳，謹防境入亂真知，念念緣心無間歇，禪關不破在今時。
碑，碑石立在人前，各頭各面相多般，一塊雄銘親念過，深藏所有不相瞞。
刻，刻骨窮心謂是參，身心人我了無攀，一種平懷忘世態，饑來吃飯睡來眠。
銘，銘鐫肺腑德難忘，怎奈人間代謝常，惠我了心真法乳，生生敬獻一爐香。
磻，磻石出水作鉤臺，獰龍釣起漫歸來，獅象滿堂真法寶，繼承祖印作良材。
溪，溪邊澗底有來由，白云深處水長流，百草青青無限意，綠楊枝上掛輕球。
伊，伊是閑游行腳僧，孤云野鶴漫相征，破衲衣囊隨處掛，莫學水上浪浮萍。
尹，尹為輔縣治民官，伊尹道尹莫同勘，商朝至此年多久，偶而深審覺心酸。
佐，佐助清規剪放逸，語言開導破癡迷，初學參究難依法，漸久純熟悟可期。
時，時節因緣莫強求，強求終與事難周，放大寬懷無罣礙，深功未入任白頭。
阿，阿彌陀佛在樂邦，成佛說法劫攸長，緣勝地強福壽大，莫忘一句到西方。
衡，衡平功過兩無虧，盡過無功苦海追，若是全功無一過，桃紅柳綠任風吹。
奄，奄奄一息渺難存，人世而今不久分，忙得一身惡業障，低頭落淚見閻君。
宅，宅舍雖居不久長，主人何故不商量？一旦椽頹梁棟倒，了無主顧各分張。
曲，曲直不辯免分心，世事窺穿賤若塵，亂絲多理徒多亂，一拋直去緲無痕。
阜，阜土高原低不平，夏糧秋稻厚收成，物富民安恒樂利，人無少缺善心生。
微，微塵剎土土微塵，一微一土一佛成，盡徧十方無量土，諸佛苦苦救群生。
旦，旦夕常熏救苦心，無緣更要近相親，任他割肉兼捶打，我更歡心他自純。
孰，孰能忍受世人輕？再輕我更敬他誠，他為我父我為子，教嚴當自出高人。
營，營謀事業幾多歡？稍有差遲暗作難，得失興衰消午夜，何如舍盡樂清閑？
桓，桓公威武振當時，大義深仁濟弱遲，一輩英雄彰四海，而今徒見紙中施。
公，公私兩辦似嫌勞，道業堅持世業拋，道世折衷能互用，閑忙動靜樂終朝。
匡，匡弱扶危救世心，仁慈惻隱助寒貧，道德深培為上化，好教各各也須行。
合，合乎妙道準禪宗，一念心空世自空，達到真空無住處，脫然當下悟玄窮。
濟，濟世利生莫妄分，將分畛域有疏親，悲心救世無他自，人非人類并施行。
弱，弱門直數是僧門，舍家舍世舍身心，一任欺凌能忍辱，謹遵佛制未生嗔。
扶，扶持正法世常居，苦海明燈作導師，壽減至十尤大盛，禪宗棒喝竟多施。
傾，傾倒真空沒躲根，妙有何能作據憑？透過法身無一事，好將大地變黃金。
綺，綺言妄語兩頭舌，惡口將開慧自遮，口四惡因兼大謗，三途遞償任推車。
回，回向功勳與眾生，代他受苦愿他昇，若見取魚兼網鳥，不辭生命救飛沈。
漢，漢室明皇請大經，我佛至教始東興，釋道并爭誰真偽？一盆紅火梵經存。
惠，惠澤民生莫若佛，人間天上路通衢，堪忍三千為化境，飛禽走獸喜多殊。
說，說法四十九載多，未留一字在娑婆，試問病夫嘗藥後，病除藥去快如何？
感，感應道交函蓋投，將空印水義深幽，正是妙玄人未識，黃金滿地少人收。
武，武略文韜蓋世能，七十春後否留存，百年三萬六千日，一死將身送土城。
丁，丁斯末運道難行，法弱魔強滿路橫，不理不著誠至教，千魔不動事方成。
俊，俊杰英豪滿世間，無人追審未生前，能知此我非真我，我離找我是真禪。
叉，叉口無船仗義多，身
筏渡背肩舷，至爾給錢曾不受，反求來者念彌陀。
密，密傳顯付印東西，得法無人路轉岐，金鳳不知何處去，飛來麻雀作鷹啼。
勿，勿論何人盡有心，此心廣大又多深，迷只說心即是我，悟來心我變當人。
多，多少愚人說道難，誰知道在汝心間？悟得道心原一體，寸絲不掛樂悠閑。
士，士大夫身志最堅，治民衛國挺身前，將相額頭堪走馬，公侯肚好撐船。
實，實行終身不改修，棲身陋巷道中求，灰色衣縷從佛制，莫歡白布與絲綢。
甯，寧能吃草或嘗泥，不貪酒肉與葷席，破戒比丘為獄種，四生遞償受孤凄。
晉，晉謁名山禮圣容，不為還愿不圖功，親覲德威兼訪道，梯山航海臥云中。
楚，楚楚清清做個人，莫貪橫利莫貪名，無黨無偏行得去，終身安分好家聲。
更，更換行裝作上流，虔心稟戒苦清修，莫戀家私與子媳，了無一念掛心頭。
霸，霸惡強橫世欲欺，益欺益霸怨相隨，且觀十殿閻羅主，誓作冥王報更奇。
趙，趙魏橫梗事更違，想無他法進前追，若能丟下屠刀看，回頭路大滿心灰。
魏，魏國原為趙共盟，阻他晉楚未前行，蓋世英雄無敵者，至今紙上落空名。
困，困苦艱難更好修，不比窮人衣食謀，益破再窮真好子，沿門討飯是高流。
橫，橫挑棘栗滿峰巔，綠水青山一味閑，放下不知何處好，尋巢野鳥畏人間。
假，假空中道是三觀，空從假出入中玄，次第一心超頓別，三迷惑破證真圓。
途，途次難行辟支弗，茅廬歇下當家居，我佛屢屢催前進，不肯回心路自殊。
滅，滅卻森羅與太虛，生佛不卜在何居？試問腳跟如點地，好來吃棒愍無辜。
虢，虢疆未是寶修成，何得他人取欲吞？能把斗嗔直放下，我無惡怨你多欣。
踐，踐真履實行幽深，達到方知理最平，直待中秋明月凈，麗天杲日見東昇。
土，土無一寸便知心，大地何能少點塵？若在此中能會得，三玄三要露全身。
會，會得而今再苦修，任成佛後更深求，直待眾生將度盡，了無一事掛心頭。
盟，盟誓雖深未掛心，行時依舊造熟因，常將密愿留心念，事到頭來誓自行。
何，何法修行為最精？指歸禪悅首當親，一句能明生死了，免奔西土費多心。
遵，遵守禪宗一法修，盡身畢世苦追求，直到八十年未了，轉身依舊畫葫蘆。
約，約束身心守戒根，多違圣戒畏多聽，破戒者聞紅上臉，頭低面愧話音輕。
法，法王法是是如非，腦後還須猛力捶，頭後頭前頻打爛，甕罎原不走烏龜。
韓，韓愈輕佛貶廣東，大巔遇後信稍融，雪擁南關無出路，侄唯湘子暗收功。
弊，弊除法立事尋常，法弊難投且暗傷，了得境從心上有，境心俱遣悟真常。
煩，煩惱清涼本一鄉，此鄉踏破路汪洋，性海從來無半滴，有何流水濕衣裳？
刑，刑法森嚴兩律條，一條生受命難逃，一條死後囚諸獄，蛇馬蛆蟲歸路遙。
起，起疑參究即禪那，非境非心疑自多，貴在一直追審去，莫須途上慢蹉跎。
剪，剪除惡習不須多，全憑力究緊包羅，心不動時身自靜，歷生塵垢漫消磨。
頗，頗愿人存厭世心，幾十年在好光陰，盡力修持禪定行，直饒大地少人耕。
牧，牧牛童子也修心，不牧耕牛不顧人，人牛同悟真空理，一輪白月照光明。
用，用心之處要清明，毫厘疏忽念難存，昏妄若除多一障，全憑努力與精神。
軍，軍容整肅備降魔，魔與軍兵交戰多，正念即軍邪念鬼，軍存魔隱奈如何。
最，最上牢關少問津，許他未在此途行，縱能打破存泥桶，不是驚天動地人。
精，精勤守法利群生，好舍心肝與眼睛，任是支離心更喜，只緣六度占頭名。
宣，宣說如來往世因，變魚變虎利天人，眼珠布滿三千界，小針插下在珠身。
威，威德莊嚴我佛身，盡是心肝換得成，若不舍身親救度，至今說法聽無人。
沙，沙灘野鶴往來飛，青山嶂外看鴉歸，未識本來真面目，回頭好自用心追。
漠，漠地深淤盡是沙，黃金雖貴共參差，沙淘金終有盡，衣中取寶用無暇。
馳，馳奔南北訪仙家，道士云堂煉五華，暢敘玄微真妙處，不聞笙管奏丹霞。
譽，譽譏不動可為人，潑天門戶足堪承，一句好聽歡臉上，惡言半字動心嗔。
丹，丹桂生來八月香，黃籬菊放滿圍，喜得采花蜂意氣，菊邊飛過桂枝香。
青，青黃赤黑紫衣襟，佛制僧人正合身，綢緞金銀兼獸品，大違圣戒好須行。
九，九界爺娘有妍媸，三凡四圣孝當知，唯下三途親父母，不曾知我做兒時。
州，州縣人人益信佛，堅牢各獄少人居，審案官員無事問，民安物阜滿倉儲。
禹，禹王治水有神功，免遭淹沒保無虞，九州疏濬源流遠，萬民樂業好安居。
跡，跡本原為性自分，無生為本跡為生，本跡雙彰佛應化，涅盤返本跡無存。
百，百花枝上祖師心，巖石澗水悟禪深，燕語鶯歌聲朗朗，高談妙諦化歸人。
郡，郡府高懸清慎勤，范圍州縣律人民，道德嚴身施正化，好將佛法作通津。
秦，秦室鳩摩羅什僧，符堅謀國又謀人，譯出大經無數卷，尋源飲水報深恩。
并，并是滔滔苦海人，為何不愿覓歸程？此處常浸無量苦，彼岸昇登不二門。
岳，岳峰高出眾山尖，深巖常隱五通仙，鳥過翔飛尤掛翅，云游時憩此山巔。
宗，宗門妙旨古佛心，無門恰是正宗門，一夜睹星曾悟道，兒孫代代續傳燈。
泰，泰平寰宇樂無疆，綠女紅男喜欲狂，十雨五風民爽快，桃熟梨結艷芬芳。
岱，岱岳山高徑上行，滄溟淵海底尤深，笑看泥牛腳步大，山巔海底一蹄登。
禪，禪堂最貴是清規，慧命長香好自為，君眾不關人多少，大規小則莫稍違。
主，主人各各認為賓，指出賓來見未真，未悟只明賓是主，悟後方知兩不存。
云，云何看得世間空？一句彌陀莫放松，直到念佛難講話，死時未必面朝東。
亭，亭臺樓閣映高軒，大廈寬房上蓋天，夏去正逢秋夜雨，零瑯傾落到人間。
雁，雁門關外鳥高飛，萬里鵬程一翅回，往返不知何處去，渺無蹤跡見難歸。
門，門庭舊旨是禪宗，只賣生姜不賣葱，徹底專門不二法，任何根器總相容。
授皇家，高僧傳內又添華，當代圣王頻禮拜，國師正出野僧家。
塞，塞斷情河與愛江，滔天大海少汪洋，源流自此無消息，長空白日照當陽。
雞，雞之職事守晨更，犬更勤勞午夜巡，人若青年無事務，三飱粥飯出何人？
田，田地荒閑向未耕，毒蛇猛虎久藏深，一下犂頭天地動，虛空耕得大翻身。
赤，赤腳科頭苦行僧，恭惟真是道中人，舉世若能觀一眼，已培出世大乘根。
城，城郭堅牢免小非，稍為大意禍跟隨，守口如瓶言自謹，能行終與古人齊。
昆，昆仲友恭世甚稀，只緣妄信枕邊妻，直使一家成二室，糾紛不了動公提。
池，池蓮白藕綠荷花，三教雖然是一家，內外終須三界別，儒門道教行相差。
碣，碣山之地性多石，在近農人笑若癡，寶出石山今古有，不須指導竟難知。
石，石頭路滑跌多人，青原會下有佳賓，二枝嫩桂芳芬世，馨香今古慶宗門。
鉅，鉅細心思總是因，一念緣身萬事成，寄語不明因果者，怕為錯事首留心。
野，野僧家是古招提，佛制清規守未移，塵境淡薄心若洗，愿從永世不稍離。
洞，洞徹元明見自心，此心說與大家聽，犬挨重打狂聲慘，馬履多程動步輕。
庭，庭前柏子少人知，鄭地羅卜取未遲，一片轉身親切語，惜人不會話今時。
曠，曠野荒郊少住家，潛形隱跡樂堪夸，真心不被迷塵轉，身被塵迷好化他。
遠，遠近檀那報大恩，此恩不報枉為人，帶角還他徒自負，嚴持凈戒債還清。
綿，綿密深工貴久長，不長終是坐空香，一天過去還能過，過到身亡天未亡。
邈，邈迢之路謂多遙，不用身登不用跑，掉面只爭回太快，豈勞動步過高橋？
巖，巖穴幽居有道人，草衣木食土為衾，一日龍天推出世，又來一個架船僧。
岫，岫嶺烏云轉見高，時遮杲日與長霄，霎刻雷霆將掣電，滂沱大雨瀉終朝。
杳，杳杳人生最可悲，哀憐日月不多回，莽蕩一場無把握，傷心那得出輪回？
冥，冥府清規比世嚴，油鍋一下喊皇天，焦爛肉飛誰可救？此鍋煮過彼鍋煎。
治，治心之法是禪那，靜定輪回轉不多，生死關頭一大事，悟同反掌快如何。
本，本來面目是何人？何人也有本來人？若睹各人真面目，魚自稀兮水自清。
於，於斯悟道實無難，大似身中脫件衫，最易莫如明道易，手伸就獲了無關。
農，農人正是苦修僧，福田耕罷又耕心，晝夜奔波忙水草，稍閑終恐變豬身。
務，務本而修道自生，牢關末後不操心，秋收自是盈倉庫，冬藏將見滿衣襟。
茲，茲乃抽身物外游，天寬地闊稱心頭，直到云山忘是我，滿溪白水向東流。
稼，稼穡艱難世每稱，內容未識作何云？谷殼飽仁將進獲，飯熟到口只須吞。
穡，穡須熟後好收藏，稼穡豐登五谷倉，生活艱難惟稼穡，谷無性命保難長。
俶，俶能耐久作書生，十載寒窗苦煞人，做得文章成錦繡，手登龍榜站頭名。
載，載上清規不易更，若更大負古人心，萬世不磨行道器，將無規矩道難存。
南，南觀北斗面朝東，北望南辰未隔空，天眼尚無何處看？恰是寒冬撞雪鐘。
畝，畝田斗屋過平生，寬房飽食增貪心，饑嚼松枝超美饌，渴飲流泉勝玉冰。
我，我是萸灣來果僧，閑棲陋室用禪心，掃得身心無半物，留個工夫作路程。
藝，藝術精明苦拚求，到頭終是一高坵，趁此韶光為自己，身心了後飽無憂。
黍，黍糧多苦種田人，當思來處莫因循，一滴汗成一粒菽，烏龜曬背我何人？
稷，稷谷難咽種更難，農人午夜不能閑，一面完糧兼付債，所余只吃不多天。
稅，稅課早完萬莫遲，稍遲糧吏到家催，報効官方宜奮勇，齊家愛國首先知。
熟，熟情不舍夢難忘，忽念家私眼淚汪，兩斷一刀頻斬去，泯情絕愛各分張。
貢，貢獻珍饈及翠釧，虔誠敬奉又除貪，勝報無邊難可量，盡人學到究何難？
新，新羅鷂子過蓮河，懷海聞之會也麼？道一老婆心太切，一針不漏奈如何？
勸，勸導回頭莫妄猜，白天過後黑天來，白黑幾天將過去，滿堂兒女哭盈腮。
賞，賞罰無私正理彰，賢愚利鈍竟難藏，大法森嚴無袒護，道該儒釋理同詳。
黜，黜出違和背道人，難改終無處置身，但愿始終無瑕疪，誰家一到喜同情？
陟，陟登高位代宣揚，上和下睦遜溫良，既為天下人模范，行藏公正戒芬香。
孟，孟浪為人鈍且粗，毫無善念掛心頭，當衣打酒迎賓客，逼得無錢又賣牛。
軻，軻為孟子亞圣名，顏曾思孟四配成，母氏為伊機斷杼，宏揚圣道至於今。
敦，敦信真誠上古人，圣賢由此著諸經，首從誠意終平定，萬世師規演大成。
素，素性為人溫且和，胸襟道業自多多，一范多人多范眾，大千同唱太平歌。
史，史籍經緯五車書，古今道德盡存儲，文宣至圣書珍寶，范古圍今敬大儒。
魚，魚肉僅為作飯吞，一魚一性一龍身，滿世若能除葷宴，盡是羲皇以上人。
秉，秉性歡為出世僧，離塵脫俗戒為根，學道參方求上進，了生脫死是高人。
直，直心是道古人箴，一超行去莫分心，妙法樹根栽直地，法華顯實足為憑。
庶，庶乎善也可堪夸，未足為僧居野家，菜飯和湯連蓋煮，香焚柏子勝栴芽。
幾，幾回來到大南洲，未從心愿淚雙流，只恨眾生不信佛，不知佛是各人頭。
中，中邊不住道方修，頓根聞得悟何愁？千日用工時一會，又勝騎牛再覓牛。
庸，庸常定理古今安，不定時為業亂翻，人無定力心無主，大似猿猴性不閑。
勞，勞苦身心為食衣，奔波午夜債難離，兒女口多終未飽，雙親急得暗流涕。
謙，謙恭和氣惹人歡，才見忙稱兄弟攀，恭遜一人兼仿眾，良材從此滿山川。
謹，謹慎持家富貴多，有余衣食弟兄和，子孝父慈名振遠，積善家庭慶幾多。
戒奢侈與賭烟，勤勞黑汗苦工錢，一到刮場全不顧，垂頭嘆氣見人難。
聆，聆教殊深行必真，言行不應曷為人？面是背非誠大憨，陰違陽奉兩頭心。
音，音聲朗梵韻多情，經懺深追恐悞人，圓領大袍頭頂戒，出家好負老雙親。
察，察審人間盛與衰，力行好事莫疑猜，積善之家多衍慶，可憐不善苦哀哉！
理，理事圓融泯自他，白云飛去了無遮，海納百川流不盡，空容萬象等浮華。
監，監及人心太少真，真心作事理皆平，險詐欺橫無一念，正忠誠實古人心。
貌，貌相威嚴有古風，萬人頭上逞英雄，潑天門戶如相委，得月樓臺第一重。
辨，辨別賢愚不肖僧，舉頭一看便知因，道習難同情習共，包頭蓋面久無成。
色，色欲推人下火坑，而今那個肯留心？淫念猛翻全不顧，阿鼻好下竟無人。
貽，貽歡喜笑意清閑，道樂幽虛障自遷，野鶴歸來天已晚，尋巢鳥喚夕陽烟。
厥，厥世難忘意未清，念家未了念僧情，僧俗兩門無罣礙，安心樂道好修行。
嘉，嘉尚堪為辦道僧，六時孤立不沾塵，視聽無關兼少語，威嚴整靜絕疏親。
猷，猷宏正范實堪嘉，至理誠言足可夸，蓋世良模稱上策，修行至此等空華。
勉，勉力維持道海香，三十二載太無良，玷辱祖山兼懈眾，毫無一事可稱長。
其，其或不能承自當，大咎歸師指未良，逼拶進行無眨眼，頂門豁破禍成祥。
只，只是從來好勝心，面場難顧便生嗔，不舍一雙高臉孔，到頭只落恨他人。
植，植福延齡世所欽，有福家庭又少孫，大壽奈何無用費，一生難得稱人心。
省，省儉也須要整齊，破衣歡酒又多妻，賓客臨門疏款待，暗將田賣賭錢堆。
躬，躬逢有道孝如親，陸沈賤役作傭人，三二十年行得去，一言道破世稱尊。
譏，譏嫌訕謗大非成，阿鼻地獄又添人，我毀他兮他謗你，相牽同入苦燒坑。
誡，誡勵誠言作寶針，莫隨流水過鄉村，一言能信終成棟，大好良材貴若金。
寵，寵愛終於道不宜，阿難因愛被邪迷，不是文殊跑得快，摩登伽女欲為妻。
增，增減原無妄自非，了無生滅性何虧？一道寒光明若晝，騰今耀古破輪回。
抗，抗勝塵氛妄自清，妄清道念自歸真，只緣大覺深埋內，一味真禪掃亂心。
極，極細心浮似未昏，昏沈正念掃難清，細念輕昏全不理，一直前去有通津。
殆，殆盡浮生世已蠲，頓忘大地與山川，一覺夢回須已白，晚年唯怕鬼來拴。
辱，辱能苦忍是良材，富貴兒孫特地來，德厚心寬多正行，蘭生桂子履官堦。
近，近來減到七十年，佛法於斯敬若嚴，莫謂此心無善本，人人擁護矢加尖。
恥，恥辱能忘急自修，任無衣食莫多求，只問此心無向背，不妨流水下三坵。
林，林泉雖是野僧居，伴虎陪狼道未虛，窮谷深藏為自利，何如廛市度鄉愚？
皋，皋陶制獄五刑興，僅用生刑免死刑，舜帝仁慈天下敬，笙簫笛管慶皇恩。
幸，幸我為僧免世驚，藏山隱洞少人聞，一拜觀音一拜佛，禱求人世早清平。
即，即離俱是非為是，不離不即是成非，魚在水中水在底，水魚不在底何歸？
兩，兩世為人理應分，一僧一俗不同倫，俗世只尊忠孝本，僧時辦道究明心。
疏，疏親不別少知音，知之一箭射尤深，見到此中真奧理，見能離見見稍真。
見，見道修行徹底真，盲修空自過光陰，參訪明師求指示，言前薦取不留痕。
機，機鋒轉語古人興，一波牽動萬波騰，今若用時成話墮，妨礙將來大悟門。
解，解悟難如徹悟真，行到黃金說到銀，解徹兩人同見鬼，一人歡喜一人驚。
組，組織何如解纜繩？一收一放理何論？直是無繩空自縛，不能行處也須行。
誰，誰人阻我苦奔忙？一身黑汗滿身黃，頭頂星珠腳踏露，奔波為道死無妨。
逼，逼拶工夫路要真，不真逼到叉途行，心欲到家行更遠，一生錯過好光陰。
索，索債還錢只為家，不知家遠在天涯，人家住過天家住，輪回六道總堪嗟。
居，居守清閑勝住山，真閑何處也能安，心若動時無靜處，青山流水水流山。
閑，閑暇無事只參禪，三關透過莫求安，正因佛性雖然悟，了因了果屬前緣。
處，處此時臨減劫冬，當來彌勒未相逢，我愿減十來此世，釋迦圣道廣宣宏。
沈，沈淪苦海實堪憂，聞之無一掛心頭，此時能信還由我，那時受報我難由。
默，默然允許指迷途，切愿人人去不留，何故而今還在此？戀情難舍幾時休？
寂，寂光三昧照無遮，凡圣含靈自及他，一念不生尤帶過，六根未動悟無差。
寥，寥寥寂寞少人知，寒雁南來去復遲，忽睹禪關窗外月，悠悠高上桂花枝。
求，求訪明師破我癡，我癡天下少人知，悟得一言及半偈，涅盤山頂到多時。
古，古人行處好凄涼，背石打米道尤香，臨濟三年挑糞土，溈山典座帶田莊。
大方，天南地北隱無藏，回首近觀衣線下，堂堂獨露性花香。
論，論道談經莫懈工，逢人且勸悟真空，但愿人人成道去，不留一個在凡籠。
散，散放銀錢借致人，利錢只淺不宜深，何必認真求大利，追要無還宿債清。
慮，慮而後得義雖精，莫若歸無所得深，得失本緣生滅念，無增無減道方親。
逍，逍遙物外樂長年，不若同人受苦煎，你若死時我亦死，你成佛去我成仙。
遙，遙望人人早回頭，急忙放下苦心修，若問自心何處是？青山高上水低流。
欣，欣喜行人有大由，或僧或俗滿船收，猛鼓一風登彼岸，前程遠大稱心頭。
奏，奏稟天龍八部神，用心維護道中人，直令清心修靜慮，莫隨舊業染囂塵。
累，累及身心苦四生，不知那日想歸程？深嘆迷途迷益遠，回家一事更無心。
遣，遣散昏沈未竟功，昏沈沈處莫稍松，萬朵雜云空自散，清天白日也鎖溶。
戚，戚悶中心行更紆，久之妨礙道身軀，心事放開愁自散，了無罣礙樂如如。
謝，謝世絕緣復棄心，免身脫俗念沾塵，回首天涯渾不顧，他日通明道自成。
歡，歡天喜地悟將開，大哭流涕拚出來，六道漫漫皆苦地，了無生死稱心懷。
招，招得無間地獄因，只緣惡口毀宗門，欲得不招無間業，莫謗如來正法輪。
渠，渠成須是水多多，瓜熟何必用刀科，水盡山窮行路了，轉身之後看如何？
荷，荷葉荷花自藕生，了無根蒂亦無因，從因感果方成世，瞞因昧果勢難能。
的，的的真空是本空，本空自不落頑空，妙有堂皇無假借，悟來不滯有無中。
歷，歷代先儒古圣賢，專研修齊治國篇，生死輪回為隱示，至今欲信古無言。
園，園林田地重人耕，人牛雙隱處無存，莫道生前能會得，好來生後漫須尋。
莽，莽蕩無知辦道材，根本大智易為開，若信幻軀云是我，直饒玲俐反成呆。
抽，抽身離俗不為羞，怕羞終未出凡流，氣斷家財非我有，身亡兒女任拋頭。
條，條條大路要真行，念佛持咒也明心，看經禮拜修禪定，只貴真心不貴人。
枇，枇杷花放隔年前，供果尤稱第二鮮，琵琶琴韻聲須鼓，於味於聲感上天。
杷，杷葉堅凝耐凍霜，久懸枝上翠攸長，滿結枇杷黃一樹，先陳佛供可親嘗。
晚，晚景無多過夕陽，前途有路不多長，事業紛繁尤未了，到頭空手見閻王。
翠，翠竹蒼松有好音，此音微妙最難聽，世間多少知音者，不是知音莫與陳。
梧，梧桐落葉鬼生愁，秋雨頻頻更帶憂，饑餓多時無啄飲，荒林孤塚哭啾啾。
桐，桐葉初凋天下秋，一塵起後滿空收，階前黃葉紛紛墜，通身放下不存留。
早，早晚一爐五分香，禱求三寶及天王，愍念蒼生無量苦，免除大劫及災殃。
凋，凋零散漫實堪憂，富富貧貧各自由，一旦夢魂驚醒後，沈淪常作度人舟。
陳，陳新代謝古今同，變化無常轉見空，人事紛紛虛幻現，可憐不悟任漂蓬。
根，根塵識處內外中，會得當陽各界空，夏雨莓苔頻映綠，秋風梧葉落飛紅。
委，委曲求全事未傷，從容和緩理全彰，一計難成百事廢，勸君多忍有榮光。
翳，翳著眚目見空華，丈六金容不識他，一遇良醫開正眼，寒冬枯嶺笑梅花。
落，落花流水鳥鳴烟，樹枝喧吵夕陽天，靜夜鐘聲聞不到，一輪明月忽來前。
葉，葉落庭前掃未休，清風何故不來收？滿地荊榛難措足，回思道念也同儔。
飄，飄搖不定是人心，一念天時一念人，生滅無常無定止，何時能得證無生？
颻，颻風吹落水邊花，滿塘魚食喜多奢，可憐深嘆如魚水，徹底乾枯那是家？
游，游子離家滿面痕，化城久住果中人，寶所難登空自嘆，三生六十劫方成。
鵬野鳥鳥之王，一翅能翔兩太陽，食罷龍孫兼吃子，我佛說法竟歸降。
獨，獨之一字最尊嚴，儒林也敬此為先，是故君子必慎獨，孤身單念世無牽。
運，運大悲心救倒懸，有緣慢度度無緣，哀嘆眾生何日盡？一生還在我心酸。
凌，凌云侵壤比難能，難畫難描莫看輕，有日手伸擒大地，太虛那夠一喉吞？
摩，摩醯首羅天少祥，未悟行人可謹防，恐他缺少波旬種，欲來末世擾賢良。
絳，絳赤尤沖亦縣名，義本臨霄有大成。地厚人寬兼物阜，才高直上步青云。
霄，霄壤之程隔似虛，剎塵他自亦皆如，十世古今唯一念，無邊勝境不差殊。
青年好髫光，任心荒渺太無良，能夠回頭將自研，不提防處也提防。
讀，讀罷蓮經又究心，無暇顧及世間情，人生老我頭霜凍，一息遲來且怕人。
翫，翫耍街廛樂世深，世樂原同雪做人，一日戲完鑼鼓歇，各奔他處路多程。
市，市廛垂手大乘功，等個人來話舊逢，十字街頭如隱穴，萬雜叢內未相同。
寓，寓此身居旅客愁，愁難久住滿心憂，有日店人清飯賬，債無還處賣耕牛。
目，目居眉下世多知，只為鼻高見也遲，一削齊平兼臉去，本來面目睹多時。
囊，囊藏未是寶珍珠，真珠久已在衣儲，性寶本無藏露處，一聲磬後一聲。
箱，箱滿金銀柜滿衣，從朝至暮未稍離，不是珍藏先去你，輕裘一匣你離衣。
易，易生易死幾時休？六道輪來未轉頭，往返舊程將厭倦，快尋別路有嘉猷。
輶，輶子原名軸兩心，白牛車內少難能，三界連襟同聚處，一乘運載出烟攸，攸久恒長苦耐煩，莫稍空過莫貪玩，專研禪家一句子，不多三載悟三玄。
畏，畏懼輪回下苦修，了心截斷眾生流，萬派青云留不住，一聲笛後竟雙收。
屬，屬真屬假本無關，取舍猶如作繭蠶，嗔愛不除誠自縛，誰知那日透三關？
耳，耳目心肝作世醫，有人能要我能施，舍我肉身得圣體，本微利大諒先知。
垣，垣周密少非虞，恰與諸佛圣戒如，一戒一無越踰，六時以戒作家居。
墻，墻壁傾頹屋自歪，道德全無人若衰，一旦倒來拋在地，他能唾罵你羞呆。
具，具足戒行與威儀，末世良模佛世齊，神鬼見之親下拜，諸佛微笑喜傾眉。
膳，膳養終身道更加，饑飱渴飲莫奢華，三常不足方離過，有念難消半點沙。
供佛及拯孤，早午天天莫少虛，齋課殷勤常入觀，當思來處莫徐徐。
飯，飯食經行好坐香，蒲團靜處暗生光。無量劫前生死本，剎那滅凈體堂堂。
適，適意難如忘意深，意忘身口各無心，由來大業憑他造，徹底翻身莫問程。
口，口念彌陀意苦參，欲成一片萬為難，心口不能一致信，兩船只腳久須翻。
充，充滿虛空喜氣隆，心空及第狀元功，常寂光中添佛祖，如來大法有人宏。
腸，腸肚剖開痛是誰？偶而密問莫忘追，四大分離支節解，舍身醫世正施為。
飽，飽暖易生懈怠心，饑寒逼發苦修行，日唯空過隨時混，蓋面遮頭無一真。
飽齁齁，仰睡常難兩腳收，一問即言多見地，捕風捉影亂安頭。
烹，烹煮黃薺野菜根，菜根多嚼味香芬，燒熱無油加水炒，裝羹少碗用鍋承。
宰，宰殺耕牛惡最深，重鞭死打太無情，一腳慢時亡命吼，多時不吃未關心。
渴飲四緣周，不肯修行定變牛，飯債一堆難見得，還時受苦淚雙流。
厭，厭違人世仿高僧，三衣瓶鉢不離身，苦行頭陀真佛制，阿蘭若處好參心。
糟，糟糠釀酒杜康興，迎賓待客酒為尊，苦得僧人多一戒，手提酒器報無存。
正是米之衣，脫落皮膚體更奇，一日三時心腹助，謝他未有半天離。
親，親族臨門款待賓，多加素菜莫宜葷，園圃蔬羹皆大補，免傷雞鴨血淋淋。
戚，戚友逢歡酒少斟，醉時無故亂傷人，自古三杯通大道，果能無酒是佳賓。
故，故斯多說酒和葷，預改迷途作悟因，欲度世人先治本，奄奄不信實傷心。
舊，舊習難忘惡見深，妄言應作世間人，世界無人天地壞，人多益善好同撐。
老，老子曾言道德經，人清天地悉歸心，天地既歸心地上，多人撐住復何能？
少，少年正好辦前程，切莫因循叉路行，一鼓精神回頭早，掉身不顧即時傾。
異，異類狐貍聽法音，螺絲曾護金剛經，蟒聞皇懺生天上，龍將聽法悟禪心。
糧，糧雖辦就少資財，資糧無缺進方前，若待糧空錢用盡，途中多阻命難全。
妾，妾身謂是女人倫，四德三從謹慎行，賢淑貞操無懈點，再加愛佛子孫興。
御，御道皇車唧軋聲，路途內外少行人，赫赫威風承輦輿，萬人低首謝深恩。
績，績紡棉絨作線紗，布成不漏水泥沙，綿密工夫無缺點，禪心若織細無加。
紡，紡棉織布女人多，莫謂尋常事太苛，裸體寸絲能不掛，大家一樣看如何？
侍，侍奉尊嚴孝必真，陸沈賤役用心勤，執爨負舂無恨怨，擎天大柱許斯人。
巾，巾瓶不奉敬全虧，空在人間走一回，試問中心說得過，好將禮貌視如歸。
帷，帷帳宜寒只溫衾，夏天蚊虱莫傷生，大孝好生天必喜，身家發達宦留名。
房，房舍殘污一大堆，不生蟲蟻便生蛆，外清內必從心潔，殷勤灑掃頓忘疲。
紈，紈綾絲緞貴雖珍，世務人情轉見新，佛制比丘將色染，灰衣粗布道人身。
扇，扇趕蚊蟲死更多，好將身肉供他啄，修成忍辱波羅密，可來末世度沈疴。
圓，圓滿菩提無所歸，眾生未了少心回，接物同塵隨類逐，慈航倒駕頓忘歸。
潔，潔凈身心致世違，世人多喜愛花魁，代謝不時成過去，何如身掛衲衣灰？
銀，銀鐵壁四圍周，出入無能行未休，一腳踏翻離地去，轉身獨步世難留。
燭，燭照幽衢黑夜天，冥規需善不需錢，富貴功名空手去，只攜功罪到王前。
煒，煒光照破四空天，郁頭藍弗也作顛，憑空直到牛身內，三界而今總未安。
煌，煌煌明若日中天，悲嗟鄉處野村間，蠢蠢兇橫無善信，我佛加被化歸賢。
晝，晝夜奔忙只為家，汗流夾背苦桑麻，直待兒孫立志後，抽身出世悟心華。
眠，眠臥依時道始親，初時後善莫稍昏，半夜中間熟睡覺，翻身就起振精神。
漂，閑看水魚忙嚼月，靜聽機女叫枝梢。
寐，寐寤全蠲體自如，搬柴運水樂幽虛，常言作事無工者，加緊熟來理不殊。
藍，藍色白衣綠布衫，僧人任死不宜穿，赤腳科頭衣衲襖，一瓶一鉢一蒲團。
筍，筍鮮雖嫩滿席筵，行人立志莫多貪，口味難如禪味好，貪禪莫去四空天。
象，象馬車乘及寶珍，頭身手足肺肝心，內外不留頻舍盡，直須受者信多深。
大千，深恩報盡謂為難，說法度生無厭倦，塵沙頂戴亦堪閑。
弦，弦上弓開箭未中，事理周圓兩互融，能識開弓不放箭，大人氣量可相通。
歌，歌賦詩詞錦繡篇，文人學士盡當年，李杜詩名天下曉，只爭一偈贊唐賢。
酒，酒能迷性使昏顛，心若無知被醉遷，一戒不持各戒犯，命終直下火油煎。
讌，讌飲珍肴勝酒鮮，海山百味又奇煎，悟得舌頭從境有，莫疑口味在心田。
接，接引迷人到樂邦，樂邦就在我衣藏，衣明珠能識得，逍遙無礙勝西方。
盃，盃水能淹上下天，二禪不幸也遭愆，大地全平沈若水，初禪早被火燒然。
舉，舉目無親獨趣高，孤身只履務貞操，丈夫自有沖天志，不向他人腳後跑。
觴，觴稱雙喜滿筵賓，慶祝南山賀壽星，極盛一時將歛退，不因他轉覓無人。
矯，矯姿強勝上人間，不若清閑自在仙，暢懷時看天邊月，悶倦孤棲竹樹間。
手，手伸天地獨稱尊，大千沙界比難能，娑婆世界真慈父，愧我何能作子孫？
頓，頓超一法即宗門，禪參無我亦無人，打破上頭關棙子，有何見性及明心？
足，足稱禪凈四門先，教律宏揚更謹傳，律凈教宗皆寶筏，度人登岸到家園。
悅，悅樂禪心意更幽，山青水綠碧溪流，寒雁一聲秋又至，曉雞啼後暗將收。
豫，豫為脫俗位居先，首進山門坐在前，大勸早來為長老，莫宜落後侍師邊。
且，且看當年秦始皇，并吞六國漢登邦，滄海桑田朝夕變，早宜覺悟此心降。
康，康健持身道更佳，六根完俱甚堪夸，身強力壯多行行，福田培厚好栽花。
嫡，嫡親骨肉是佛家，圣凡蠢動共心華，一擊虛空天地痛，無情雖拙莫離他。
後，後學晚進要尊先，我慢難如禮節全，必敬必恭謙又遜，後人不久又來前。
嗣，嗣法門生道更優，萬人腳下逞風流，智德才學超上品，一陞獅座等佛儔。
續，續燈傳印繼家風，光光映徹睹星宗，佛祖心肝挖出盡，通身鮮血徧流東。
祭，祭奠山河及圣賢，莫宰牛羊作供筵，賢圣聞聲不吃肉，尚祈當軸換蔬餞。
祀，祀饗神只以意真，意真超過酒和葷，一念虔誠能感格，免傷牲命負仁心。
蒸，蒸燒大肉祭天尊，畜命酬恩深可憐，不若皈心多禮拜，免違上帝好生靈。
嘗，嘗其味美可陳席，牛羊身脫性孤凄，一點癡魂不愿走，殺他他殺報難離。
稽，稽首吃葷宰殺人，我今代畜苦冤伸，一口清齋真上味，免吞四兩報還筋。
顙，顙額平泥禮拜他，跪稟葷人宰殺家，禍因惡積人難壽，福緣善慶享榮華。
再，再世為人事更難，得來不易失何堪？此身不向今生度，轉眼隨風被業瞞。
拜，拜禱天神及地神，從今發愿免葷腥，放生戒殺從今始，轉勸他人傚我行。
悚，悚惶稽首拜龍天，消我今生大業纏，無始惡因今懺盡，不留冤報轉循環。
懼，懼怕殺仇縛我身，我身今是道人心，多誦佛經消舊業，令他脫苦轉高昇。
恐，恐怕冤緣不易清，急為脫俗早離塵，大戒三壇登圣地，任何惡業一時輕。
惶，惶悚人世不多長，快尋蘭若道中忙，朝聞大道夕亡可，頓悟生前老故鄉。
牋，牋短情長意未周，說透人間事與由，莫謂野僧多饒舌，佛性源歸一體流。
牒，牒文一到急忙催，寅時不敢卯時歸，烈烈威雄魂不在，陽間那信這一回？
簡，簡略玄談就淺文，理由宜俗不宜深，優秀者看無虛棄，不文聞則也關心。
要，要你從今細問心，汝心究在那邊存？莫指肚中團肉是，除他又說我無心。
顧，顧名思義義難明，許我無心卻有心，念佛是心說話是，面前背後未離身。
答，答比前朝老香嚴，溈山一問口難開，愿處深山作飯漢，偶聞一擊悟歸來。
審，審細思維許正參，深禪豈落圣凡間？大地虛空同命斷，一塵不染未相干。
詳，詳情辯理落凡知，比喻安排轉見癡，惡見不忘空妄想，談天代替古人施。
骸，骸骨盈山見既悲，一骸元是一人為，脫殼堆高如岱岳，忙忙堆上又加堆。
垢，垢去光明鏡人，何如去鏡復絕塵？光垢同時消滅盡，了無一物可云心。
想，想到西方又戀東，東西難舍路難通，好愿彌陀垂只手，一擒就坐九蓮中。
浴，浴室常稱澡沐堂，擦揩身凈潔如霜，若知身是誰人洗，會得何妨用糞臟。
執，執著妄想我佛呵，今人正用不為多，身無著處心皆妄，悟後翻成智慧窩。
熱，熱時辦道耐熬煎，日長夜短好參禪，滿院花開微笑意，拈來撞破涅盤天。
愿，愿作我佛好子孫，嚴持凈戒教人行，急戒急乘雙自利，忙參忙究行加深。
涼，涼風微動短輕衣，熱鳥時來近樹棲，忽喚一聲多慘淡，仰觀又看黑云低。
驢，驢胎馬腹我常登，時變牛羊時變人，能識投胎誰是我，輪回從此罷歸程。
騾，騾馬來時大有緣，前挪宿債至今還，囑咐每天空過者，飯錢要緊莫貪玩。
犢，犢本癡癡一小牛，初生敢碰虎當頭，惹得虎憐難下口，到齒珍饈那肯留？
特，特為指出各人心，果報循環定有因，生死輪回如未信，可知死後處何存？
駭，駭得魂飛不在身，一聞謗戒特驚人，三百矛錐身可忍，寧親入獄再無聞。
躍，躍踴精勤廣度生，專搜痛處向直陳，切愿聞思生凈信，莫辜野衲一番心。
超，超佛越祖指禪宗，不與他門行位同，一躍高登十界外，轉來依舊輔宗宏。
驤，驤駿追行快若龍，八百山程一息奔，良馬慢行鞭拂影，倏然將見猛飛騰。
誅，誅藤砍樹創茅庵，拔土挑泥拾亂磚，一片荊榛荒冷地，翻身大似小靈山。
斬，斬金截鐵斷凡根，脫落塵纏遠世情，一念系心三惡種，豈容雜妄染佛因？
賊，賊子從來不易分，認賊為子幾多人？貶得子賊無躲處，祖父依然未出門。
盜，盜律還如殺戒深，私偷一幔罪非輕，八萬雙親都殺盡，惡還超過報何云？
捕，捕風捉影未真修，妄指烏龜說是牛，一旦閻王活捉去，拔舌地獄苦難休。
獲，獲得清涼似有功，斷除煩惱樂無窮，煩惱清涼同遣盡，如如不動道稍同。
判，判逆心原理應追，大多雜妄勢雄威，意王發出降魔令，不動干戈死若灰。
亡，亡身舍命護叢林，廢寢忘飱戒當身，一行到頭無穢點，法門龍象又添人。
布，布衣蔬食足充身，節省殷勤莫讓人，一草一針皆血汗，無功不許過沾身。
射，射箭已經二十年，未曾中過一高賢，有日開弓胸腹挺，雖然得中未完全。
遼，遼遙十萬億途岐，找個良師把病醫，才見彌陀歡不盡，娑婆疾苦一時離。
丸，丸散膏丹藥不須，只緣業病要心醫，心忘罪滅真神劑，病去藥離識者稀。
稽，稽考經詩與典墳，諸子尤稱道德經，雖未頓超三界外，人間天上可稱尊。
琴，琴音不若聽空音，空音無念亦無分，聲振三千塵世界，遠聞近聽一同鳴。
阮，阮嘯鳴琴有古風，迎神奏樂輔歡榮，禮樂圣言知大備，五千年至迄今宏。
嘯，嘯虎吟龍世見稀，水火既濟有高低，六爻卦內稱兇吉，數處陰陽識者推。
恬，恬靜幽棲性若閑，牽牛荒野漫耕田，一犂翻落金烏墜，萬點星珠塞滿天。
筆，筆端錦繡柳顏文，大雅詩章蓋世人，一座官庭評圣理，萬民樂業守人倫。
倫，倫常不紊體三綱，家歡戶喜樂安祥，五色彩云呈瑞象，同欽普海話賢良。
紙，紙筆儼同墨硯尊，文華國粹仗斯存，四寶直稱真父母，圣賢官庶此由生。
鈞，鈞是古時秤法名，三十筋滿足為鈞，亦是陶人圓器具，禮尊鈞座敬當稱。
巧，巧拙只須愚智分，參而未悟兩途人，滿世最新尤最巧，悟來巧拙一時傾。
任，任務艱難是度人，眾生不信淚雙淋，只好耐勞延歲月，舍身手眼濟歸人。
釣，釣罟溪邊呂望姜，輔周得力慰文王，渭水一流今尚在，而今只見太公坊。
釋，釋放男兒早出家，勝得千金自富華，一子離塵能悟道，九玄七祖樂無涯。
紛，紛紜世事亂如麻，吃罷晨飱又種瓜，每日恒常終不懈，換來辦道振僧家。
利，利生事業是菩薩，舍己為人不問他，世態炎涼渾不顧，一心度盡統歸家。
俗，俗情難舍莫為僧，縱得為僧亦俗人，不但無功加大過，狠心斬斷愛纏塵。
并，并是同佛一體生，為何你俗我為僧？僧俗原歸身外事，那知本性未曾分？
皆，皆是靈山會上人，只緣迷逐墮情塵，返照回光親證得，從今不染世間因。
佳，佳作俚言只逗機，一句投機立轉移，細語粗言皆妙諦，忘蹄得兔語言離。
妙，妙樹原來朽木成，披毛戴角假裝人，一世橫行無忌憚，閻王逐我出幽冥。
毛，毛之不附附尤皮，皮毛去盡骨須離，內外頻蠲空也盡，轉身尤帶血淋漓。
施，施盡無余正好施，布施首度大貪癡，佛祖眾生能舍盡，光明晃耀照多時。
淑，淑良之性喜溫和，人道中為好善模，忠孝清廉為眷屬，全家福祿慶如何？
姿，姿態雍容進止輕，足為人世善依憑，文質彬彬稱大雅，不愁富貴與功名。
工，工夫用到圣凡先，那知天地在人間？行坐不知何處是，一拳打破海中山。
顰，顰額憂容感興殊，焦愁道業甚荒蕪，拂去煩思提正念，清涼池內暫安居。
妍，妍媸不辨是非忘，任他好惡一囊藏，彌勒肚皮裝世界，悟來始覺性花香。
笑，笑看人人那日歸，不歸又是轉輪回，篇篇苦勸人行善，愁得僧家血淚垂。
年，年年盼望早回頭，光陰過去再難留，燕子飛來寒雁去，梭巡往返幾時休？
矢，矢上加尖快若飛，光陰一去再難追，何苦不將心事辦？四生轉過幾多回。
每，每日晨昏祝圣前，求佛暗暗早添緣。一聽佛名生大信，立為急要出塵纏。
催，催人催世又催心，十百全文頌已成，心血寫斯千字偈，一言一淚一悲忱。
曦，曦暉光徹日東昇，山上清明山下昏，正說華嚴時不二，法華說過又西沈。
暉，暉光日午正中天，四維上下照無偏，方等大經行普度，三時說過五時全。
朗，朗朗明明見識光，常云有相是虛妄，不見空兮不見色，只爭活鬼守皮囊。
曜，曜古輝今性體光，無明無暗復無藏，任是諸佛神力大，不能一見此光芒。
璿，璿為上古玉圓珠，測量天文慶與虞，器具不凡能一用，吉兇否泰各安居。
璣，璣為方器古時珍，天文臺上映星辰，圓照天時方照地，安危禍福足須徵。
懸，懸想癡僧苦更加，自心未悟又憂他，不求自了求他了，度你歸家我出家。
斡，斡旋我佛最上輪，懇求恒轉不稍停，法寶法音常住世，光明徧照永無昏。
晦，晦月無光似黑球，黑中白盡月難留，往返如梭容易過，青春不覺又霜頭。
魄，魄力堅凝事易周，內心縝密外無求，獨志為人孤遠詣，一身清格賽高流。
環，環境重園內外包，人人如此自難逃，一重嗔愛一重我，只有參禪片刻消。
照，照顧工夫持戒清，末法能行是好人，謹守無移終不懈，生生如此我佛欣。
指，指月雙忘體本空，一千七百葛藤同，見月當然忘手指，全指即月更深通。
薪，薪空灰盡證偏真，高超三界果中人，十八神通難度世，堪嗟緣覺與聲聞。
修，修行正行選禪宗，不落凡修不住空，經行直許超賢圣，靜坐當離有漏工。
祜，祜佑修學辦道人，韋馱至此更加心，午夜不忘佛囑咐，三洲普眼看尤清。
永，永作人間粥飯僧，無榮無辱亦無名，早晚焚香求國泰，余時專懺舊紆因。
綏，綏靜安寧處處清，桃開柳放樂鄉村，綠女紅男歌徧野，田禾五谷慶豐登。
吉，吉祥如意永安康，人民樂業喜村鄉，感謝國恩承覆載，住行衣食慶綿長。
劭，劭勉強為事既良，不求恩謝不私藏，任以德深將仇對，冤緣果報自昭彰。
矩，矩為方則屬圓規，圓器將依方尺圍，世制宏模皆定例，分鑿那得當針錐？
步，步步踩著老話頭，迎賓說話莫稍丟，拈匙放箸皆力究，道不明時參未休。
引，引偷入室尚無知，六賊出入任他施，寤寐竟將財盜去，反將家主細凌遲。
領，領導同學下苦修，明心見性砥中流，大倡拈花微笑旨，盡人聞到漫同儔。
俯，俯低自覺有奇知，此知能智亦能癡，愚智雙絕非木偶，千佛出世未全持。
仰，仰高更覺見居先，此瞻能圣復能凡，凡圣盡傾非處去，眾生度了愿將圓。
廊，廊書偈首黃梅，盧能當日話真奇，衣鉢沾石搬未動，南能北秀到今時。
廟，廟建鄉間作法船，一佛一法一僧單，男女見聞培圣種，福田三寶結多緣。
束，束衣整帶律嚴身，品格威儀真實行，村野人人能見到，敬如活佛孝如親。
帶，帶水拖泥又吃烟，賭錢看戲鬧花軒，世人加倍誠恭敬，不看僧顏看佛顏。
矜，矜哀慈恕可憐生，小廟為僧苦倍人，稍一差遲知是錯，畏人畏世畏神明。
莊，莊肅衣囊去訪參，明師指示作金丹，再到祖庭披剃地，萬人敬仰自多慚。
徘，徘徊不敢住叢林，一聽叢林駭怕人，就此閑居多染習，虛生浪死落冤塵。
徊，徊惶恐懼路多岐，猛然一步出邪迷，大好招提生佛祖，悔吾今日到來遲。
瞻，瞻仰禪宗好古風，人間模范迥難同，首執真慈嚴若父，愛如赤子喜心中。
眺，眺望深藏大藏經，無窮法寶世明燈，人能隨喜稍聞見，成佛真種種多深。
孤，孤詣叢席立志堅，一聲棒喝起狼烟，捉虎擒龍忙未了，涅盤山頂又加賢。
陋，陋室閑居別有天，喝前棒後薦無難，磕著痛處全盤露，久蓄家私一刻翻。
寡，寡欲何如無欲清？欲清多感梵天生，忉利諸天因欲盛，往還人世又迷津。
聞，聞聲見色未忘參，吃飯穿衣審更堅，講話操持工在用，何愁夢不參禪？
愚，愚癡智慧本無分，只要行人信得真，由信有參參有悟，開花結果信為根。
蒙，蒙師指導出迷途，粉身碎骨足難酬，一句了然直見性，頓超十界慶高流。
等，等個知君問路途，街邊久站惹人愁，布袋每天拿在手，魚頭狗腳并全收。
誚，誚誹訕謗更心歡，贊我隨緣毀有緣，但怕不聞尤不問，千佛欲度也為難。
謂，謂云三教有高低，妙道而今識者稀，真俗中機儒釋道，一機一教被咸宜。
語，語言道斷指禪宗，心行處滅行皆同，根識塵空參再進，扶桑旭日耀江東。
助，助修正研秉全功，懺身恰與懺心同，事理互融行更易，雙方并進莫稍松。
者，者之成績最優良，三教經文共一章，上句未通皆少者，全文有者義攸長。
焉，焉敢稍違明德篇？儒書柱地與擎天，古圣先賢同化世，陽春一曲妙中玄。
哉，哉乎也者義分明，文章落筆句皆清，助語歇詞無間斷，全篇詩賦足堪成。
乎，乎是途中歇腳亭，追思審義暫休程，理充意足行來快，不亦樂乎去遠深。
也，也是伊之耐苦心，千人腳下慢須行，行到海窮江盡處，語言不立卻無文。