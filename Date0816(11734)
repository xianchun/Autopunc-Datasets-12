第十七祖僧伽難提尊者，羅伐城人也，剎利姓，父名寶莊嚴，母名芬陁利。才生解語，分明曉了，為母說法。既得羅睺羅法，行化至摩竭國，見一童子，年當十二，手執銅鏡，而來師所，師問曰：子年幾耶？
子曰：我當百歲。
師曰：汝當無智者，汝幼少，答曰：我年百歲。非其理也。
子曰：我不會理，正當百歲。
師曰：子善機也。
子曰：佛偈云：若人生百歲，不會諸佛機，未若生一日，而得決了之。
時尊者敬之，深知是圣，問曰：汝執此鏡，其意云何？
子曰：諸佛大圓鏡，內外無瑕翳，兩人同得見，心眼皆相似。
其舍父母見子言異，則令出家。師為度脫，領詣古寺而為受戒，名曰伽耶舍多。於彼殿角，有一銅鈴被風搖響，師曰：彼風鳴耶？銅鈴鳴耶？
子曰：我心鳴耶，非風銅鈴。
師曰：非風銅鈴，我心誰耶也？
子曰：俱寂靜故，豈非三昧？
師曰：善哉真比丘！善會諸佛理，善說真法要，善識諸佛義。乃命付法，以偈告曰：
心地本無生，因種從緣起。
緣種不相妨，花菓亦復然。
伽耶舍多聞師說偈，及受法藏，心生敬重，頂戴受持。師付法已，即離本座，至樹下立，而舉左手，攀其樹枝，尋則滅度。焚其舍利，則在樹側，不可移動，則就本處豎塔供養，諸天散花，而雨寶衣，用散塔處，時當此土前漢第七主昭帝十年辛酉歲矣。
凈修禪師贊曰：
僧伽難提，莊嚴王子。
逾城九重，入山千里。
定俞井金，義班終始。
理屈於師，忽窮自己。
第十八祖伽耶舍多尊者，摩竭國人，姓欝頭藍，父名天蓋，母名方圣。年至十二，得僧伽難提法，行化至月氏國，大作佛事。
有一波羅門，名曰鳩摩羅多，心信外道，不愛佛法。師至波羅門家，為說大因緣，又為說父病因緣。於時，波羅門聞師所說，而生歡喜，欲求出家，師與出家，受具足戒，令證道果。乃命付法，而說偈曰：
有種有心地，因緣能發萌。
於緣不相礙，當生生不生。
時鳩摩羅多聞師說偈，心生歡喜，當自安樂。
師付法已，即從座起，踴身虛空，作十八變，化火三昧，自焚其身，眾拾舍利，起塔供養，時當此土前漢第十五主成帝十四年戊申歲矣。
凈修禪師贊曰：
伽耶舍多，幼會佛機。
手執寶鏡，面難提師。
內外絕翳，眉目無虧。
風飄鐸韻，非我是誰？
第十九祖鳩摩羅多尊者，月氏國人也。初遇伽耶舍多，得法行化。時至北天，有一大士，名闍夜多，而用油涂足，巡游諸國，遙見伽耶舍多，作禮問：我家父母，心常供養，亦求佛道，未省是何因緣，長縈疾苦？又觀鄰舍，常行兇殺，不樂修行，而無所患。此二事，實未曉之，唯愿慈悲為我解說。
尊者云：業通三世，如影隨形，積善余慶，積惡余殃。
聞說歡喜，志愿出家，乞師納受，既攝受已，便獲道果。師乃命付法，而說偈曰：
性上本無生，為對求人說。
於法既無得，何懷決不決？
師付法已，於座上以爪劙面，各分兩向，當此處分，有大光明照大眾已，寂然滅度，時當此土王莽則位十八年壬午歲矣。
凈修禪師贊曰：
鳩摩羅多，大常止檐。
蒙師為訣，委父無猒。
帝九年丁巳歲矣。
凈修禪師贊曰：
婆修盤頭，修行不臥。
雖歷辛懃，翻成懶惰。
因指見月，逢歌指和。
泡幻無真，慮情無過。
第二十二祖摩拏羅尊者，那提國人，姓剎利帝，名大力尊。父名多滿，亦名常自在。爾時，鶴勒告師子曰：我今將此正法眼藏用付於汝，汝善護持。外方行化，當國有難，刑在汝身。汝受吾教，而聽偈曰：認得心性時，可說不思議。了了無可得，得時不說知。
此師滅度，時當後漢第十一主獻帝十九年己丑歲矣。
凈修禪師贊曰：
尊者鶴勒，上德不德。
任性縱橫，發言奇特。
功高二儀，名喧萬國。
稽首歸依，祖林薝卜。
第二十四祖師子尊者，中印土人，姓婆羅門。
時太子被囚深宮，并不得食，乃云：我為法故，今此饑渴，如何存濟？其時，天降白乳，入口，味如甘露，食了輕建，乃作是言：我若出宮，則便出家。王詔出宮，投師出家。
師云：汝欲出家，當為何事？
太子曰：我所出家，不為其事。
師曰：汝言不為，不為何事？
太子曰：我所不為，不為俗事。
師云：不為俗事，當為何事？
太子曰：不為俗事，當為佛事。
師自念言：如來以大悲力，令此太子助作佛事。
在師左右，出家具戒，便證道果。乃命付法，而說偈曰：
圣人說知見，當境無非是。
我今悟真性，無道亦非理。
此師入滅，時當此土東晉第一主元帝八年乙酉歲矣。
凈修禪師贊曰：
婆舍斯多，久離攀緣。
未逢作者，終不開拳。
傳師衣鉢，度物橋舡。
當心妙見，豈假言宣？
第二十六祖不如密多尊者，南印土國王太子，正名得勝是化。
般若多羅告達摩曰：我今將此正法眼藏用付於汝，而聽吾偈曰：心地生諸種，因事復因理。果滿菩提圓，花開世界起。
般若多羅化火焚身，時當此土宋第五王武帝孝建四年丁酉歲矣。
凈修禪師贊曰：
般若多羅，幼名瓔珞。
父母淪亡，東西盤泊。
一曉龜毛，恒嗟水涸。
果滿菩提，道源遼廓。
第二十八祖菩提達摩和尚者，南天竺國香至大王第三太子也。得般若多羅法，般若多羅乃告曰：汝今得法，亦莫遠化，待吾滅後六十七年，當往震旦，大施法藥，汝勿速去，當有難起，衰於日下。
達摩問曰：我去彼國行化，有菩薩不？
師云：彼國獲道者，如稻麻竹寤，不可稱計。吾滅度後六十七年，各別著人，此國留難，水中文布，自善降之。汝至彼國，南方勿住，彼國天人，不見佛理，好作有緣，而愛功德，汝至彼國，則出不住，聽吾讖曰：路行跨水復逢羊。日下可憐雙象馬桂久昌昌，川下僧房名不中，忽逢小鼠寂無窮，等閑見虎又逢豬，清溪龍出總須輸，要假侄孫腳下行，供養十方羅漢僧，無肱亦有肱，捧物復嫌名，風狂又有聲，白寶初平平，師傳我沒繩，腳下六枝分，隔水受心燈，逢嗔不起憎，言懃又不懃，將對瑞田人，說向漢江濱，將照二三人，離鄉日日敷，余筭腳天徒，通尊媚亦尊，足下一有分，生牙二六人，石上有功勳，回成師子談，同詳三十三，八個絕婚姻，心祖眾中尊，鵝烏子出身，三化寂無塵，言流又不流，三四繼門修昂出迎，奏聞梁帝，十月一日而至上元，武帝親駕車輦迎請大師，昇殿供養。
是時，志公和尚監修高座寺，彼謂寺主僧靈觀曰：汝名靈觀，實靈觀不？
靈觀曰：唯愿和尚指示。
志公曰：從西天有大乘菩薩而入此國，汝若不信，聽吾讖曰：仰觀兩扇。九烏射盡。至則不久。逢龍不住。爾時，靈觀則以紙筆錄于記之。
爾時，武帝問：如何是圣諦第一義？
師曰：廓然無圣。
帝曰：對朕者誰？
師曰：不識。
又問：朕自登九五已來，度人、造寺、寫經、造像，有何功德？
師曰：無功德。
帝曰：何以無功德？
師曰：此是人天小果，有漏之因，如影隨形，雖有善因，非是實相。
武帝問：如何是實功德？
師曰：凈智妙圓，體自空寂，如是功德，不以世求。武帝不了達摩所言，變容不言。
達摩其年十月十九日，自知機不契，則潛過江北，入于魏邦。志公特至帝所，問曰：我聞西天僧至，今在何所？
梁武帝曰：昨日逃過江向魏。
志公云：陛下見之不見，逢之不逢。
梁武帝問曰：此是何人？
志公對曰：此是傳佛心印觀音大士。
武帝乃恨之曰：見之不見，逢之不逢。即發中使趙光文往彼取之。
志公云：非但趙光文一人，闔國取亦不回。
大師自到東京，有一僧，名神光，昔在洛中，久傳莊老，年逾四十，得遇大師，禮事為師。從至小林寺，每問於師，師并不言說，又自嘆曰：古人求法，敲骨取髓，刺血圖像，布發掩泥，投崖飼虎，古尚如此，我何惜焉！
時大和十年十二月九日，為求法故，立經于夜，雪乃齊腰。天明，師見，問曰：汝在雪中立，有如何所求耶？
神光悲帝，管炬閞金鏁，九十無彼我後魏第九主孝莊帝，乃開塔，唯見一只履，卻取歸少林寺供養。因武帝自制師碑文，代宗皇帝謚號圓覺大師，勑空觀之塔。自魏丙辰之歲遷化，迄今壬子歲，得四百一十三年矣。
凈修禪師贊曰：
菩提達摩，化道無為。
九年少室，六葉宗師。
示滅熊耳，只履西歸。
梁天不薦，惠可傳衣。
第二十九祖師惠可禪師者，是武牢人也，姬氏。父寂，初無其子，共室念言：我今至善家，而無慧子，深自嘆羨，何圣加衛？時後魏第六主孝文帝永宜十五年正月一日，夜現光明，遍于一宅，因茲有孕，產子名曰光。
光年十五，九經通誦。至年三十，往龍門香山寺，事寶靜禪師，常修定慧。既出家已，至東京永和寺具戒。年三十二，卻步香山，侍省尊長。又經八載，忽於夜靜見一神人而謂光曰：當欲受果，何於此住，不南往乎，而近於道？本名曰光，光因見神現，故號為神光。
至於第二夜，忽然頭痛如裂，其師欲與炙之，空中有聲報云：且莫！且莫！此是換骨，非常痛焉。師即便止，遂說前事，見神之由，以白寶靜。
寶靜曰：必是吉祥也，汝頂變矣，非昔首焉，五峰垂墜玉軫，其相異矣！
遂辭師南行，得遇達摩，筑。
第三十祖僧璨者，即是大隋三祖，不知何許人，不得姓字。遇可大師，得付心法，大集群品，普雨正法。會中有一沙彌，年始十四，名道信，來禮師，而問師曰：如何是佛心？
師答曰：汝今是什摩心？
對曰：我今無心。
師曰：汝既無心，佛豈有心耶？
又問：唯愿和尚教某甲解脫法門。
師云：誰人縛汝？
對曰：無人縛。
師云：既無人縛汝，即是解脫，何須更求解脫？道信言下大悟，在師左右八九年間。
後於吉州具戒，卻歸省覲於師。師命付法，而說偈曰：
花種雖因地，從地種花生。
若無人下種，花種盡無生。
師自隋第二主煬帝大業二年丙寅歲遷化，迄今唐保大十年壬子歲，得三百四十年矣。大明孝皇帝謚號智鏡禪師覺寂之塔矣。
凈修禪師贊曰：
三祖大師，法王真子。
語出幽微，心無彼此。
或處山林，或居廓。
又問：此衣傳不？
師云：後代之人，得道者恒河沙，今此信衣，至汝則住。何以故？達摩大師付囑此衣，恐人不信，而表聞法，豈在衣乎？若傳此衣，恐損於物，受此衣者，命若縣絲，況達摩云：一花開五葉，結菓自然成。是印此土與汝五人。般若多羅云：菓滿菩提圓，花開世界起。此兩句亦印今時，法衣至汝，不合付與人。
行者奉教，便辭大師，大師遂到江邊，昇小舡子，師自把櫓，行者曰：ㄙ甲把櫓。
師云：你莫鬧，我若稱斷，是你囑我；你若稱斷，我則囑你。
過江了，向行者云：你好去。其行者迤邐，取向南方矣。
師經于三日，都不說法，至第四日，眾人問曰：師法嗣何人？
師云：吾法已往嶺南。
神秀便問：何人得之？
師云：能者則得。
眾人良久思惟，不見行者數日，恐是將法去也。當時七百余人一齊趁盧行者，眾中有一僧，號為慧明，趁得大庾嶺上，見衣鉢，不見行者，其上坐便近前，以手提之，衣鉢不動，便委得自力薄，則入山覓行者。高處望見行者在石上坐，行者遙見明上座，便知來奪我衣鉢，則云：和尚分付衣鉢，某甲苦辭不受，再三請傳持，不可不受。雖則將來，現在嶺頭，上座若要，便請將去。
明上座云：不為衣鉢，特為佛法來。不知行者辭五祖時，有何密語密意？愿為我說。
行者見上座心意苦切，便向他說：靜思靜慮，不思善，不思惡，正與摩思不生時，還我本來明上座面目來。
上座又問：上來密語密意只有這个？為當更有意旨？
行者云：我今明明與汝說，則是不密。汝若自得自己面目，密卻在汝。
上座問行者：在黃梅和尚處，意旨如何？
行者曰：和尚看我對秀上座偈，則知我入門意，則印慧能：秀在門外，汝得入門，得坐被衣。向後自看此衣鉢，從上來分付，切須得人，我今分付汝，汝須努力。將去十有余年，勿弘吾教，當有難起，過此已後，善誘迷人。又問：當往何處而堪避難？師云：逢懷則止，遇會且藏。
慧明云：某甲雖在黃梅剃發，實不得宗乘面目，今蒙行者指授也，有入處，如人飲水，冷暖自知，從今向後，行者即是慧明師，今便改名號為道明。
行者便云：汝若如是，我亦如是，與汝同在黃梅不異，自當護持。
道明云：行者好與速向嶺南，在後大有僧來趁行者。道明又問：宜往何處？
行者云：遇蒙則住，逢袁即止。
道明敬仰之心辭行者，便回向北去，至于虔州，果然見五十余僧來尋盧行者。道明向眾云：大庾嶺頭、懷化鎮，五六日尋候，兼問諸門津，并向北尋覓行者，言不見此色。諸人卻回，道明獨往盧山布水臺，經三年，後歸蒙山修行，凡徒弟盡教過嶺南六祖處。只今蒙山靈塔現在。
大師付法後，高宗在位二十四年壬申之歲二月十六日滅度，春秋七十四。代宗謚號大滿禪師法雨之塔。自上元壬申歲遷化，迄今唐保大十年壬子歲，得二百八十年矣。
凈修禪師贊曰：
五祖七歲，洞達言前。
石牛吐霧，木馬含煙。
身心恒寂，理事俱玄。
無情無種，千年萬年。
第三十三祖慧能和尚，即唐土六祖，俗姓盧，新州人也。父名行瑫，本貫泛柴供給。偶一日，*買柴次，有客姓安，名道誠，欲賣獠，寧有佛性耶？
對曰：如來藏性，遍於螻蟻，豈獨於獦獠而無哉？
師云：汝既有佛性，何求我意旨？
深奇其言，不復更問。自此得之心印，既承衣法，遂辭慈容，後隱四會、懷集之間，首尾四年。至儀鳳元年正月八日，南海縣制旨寺遇印宗，印宗出寺迎接，歸寺安下。印宗是講經論僧也，有一日正講經，風雨猛動，見其幡動，法師問眾：風動也？幡動也？一个云風動，一个云幡動，各自相爭，就講主證明，講主斷不得，卻請行者斷。行者云：不是風動，不是幡動。
講主云：是什摩物動？
行者云：仁者自心動。從此印宗回席座位。
正月十五日剃頭，二月八日，於法性寺請智光律師受戒，戒壇是宋朝求那跋摩三藏之所置也，嘗云：後有肉身菩薩於此受戒。梁末，有真諦三藏於壇邊種菩提樹，云：一百二十年有肉身菩薩於此樹下說法。師果然於此樹下演無上乘。
至明年二月三日便辭，去曹溪寶林寺說法化道，度無量眾。師以一味法雨普潤學徒，信衣不傳，心珠洞付，得道之者，若恒河沙，遍滿諸方，落落星布。
時神龍元年正月十五日，則天孝和皇帝詔大師云：朕虔誠慕道，渴仰禪門，詔諸山禪師集內道場，安、秀二德最為僧首，朕每諮求法，再三辭推云：南方有能和尚受忍大師記，傳達摩衣為信，頓悟上乘，明見佛性，今居韶州曹溪山，示悟眾生即心是佛。朕聞如來以心之法付囑摩訶迦葉，如是相傳，至於達摩，教被東土，代代相承，至今不絕。師既稟受，并有信衣，可赴京師設化，緇俗歸依，天人瞻仰，故發遣中使薛簡迎師，愿早降至。
大師表曰：沙門慧能，生自邊方，長而慕道，叨承忍大師付如來心印，傳西國衣鉢，受東山佛心。伏奉天恩，發中使薛簡詔慧能入內，慧能久處山林，年邁風疾。陛下德包物外，道貫萬邦，育養蒼生，仁慈黎庶，恩旨彌天，欽仰釋門。恕慧能居山養疾，修持道業，上答皇恩及諸王太子，謹奉表陳謝以聞。釋沙門慧能頓首！頓首！謹言。
時中使薛簡啟師云：京城禪師大德，教人要假坐禪，然方得道。
師云：由心悟道，豈在坐也？故經云：若有人言，如來若來若去，若坐若臥，是人行邪道，不解我所說義。如來者，無所從來，亦無所去，故名如來。諸法空故，即是如來，畢竟無得無證，豈況坐耶？
薛簡曰：弟子至天庭，圣人必問，伏愿和尚指受心要，傳奏圣人及京城學道者，譬如一燈照百千燈，冥者皆明，明明無盡。
師云：道無明闇，明闇是代謝之義，明明無盡，亦是有盡，相待立名，故經云：法無有比，無相待故。
薛簡曰：明譬智慧，闇喻煩惱，學道之人若不用智慧照生死煩惱，何得出離？
師云：煩惱即是菩提，無二無別故，以智慧照煩惱者，是二乘人見解，有智之人終不如此。
薛簡曰：何者是大乘人見解？
師云：涅盤經云：明與無明，凡夫見二，智者了達，其性無別，無別之性，即是實性。處凡不減，在圣不增，住煩惱而不亂，居禪定而不寂，不斷不常，不來不去，不在中間，及其內外，不生不滅，性相常住，恒而不變，名之曰道。
簡曰：師也說不生不滅，何異外道說不生不滅？
師云：外道說不生不滅，將生止滅，滅猶不滅；我說不生不滅，本自無生，今亦無滅，所以不同外道。中使欲得心要，一切善惡都莫思量，自然得入心體，湛然常寂，妙用恒沙。
時薛簡聞師所說，*筑然便悟，禮師數拜曰：弟子今日始知佛性本自有之，昔日將謂太遠，今日始知至道不遙，行之即是；今日始知涅盤不遠，觸目菩提；今日始知佛性不念善惡、無思無慮、無造無作、無住無為；今日始知佛性常而不變易，不被諸境所遷。
中使禮辭大師，遂持表至京，時當神龍元年五月八日，後至九月三日回詔曰：師辭老病，為朕修道，國之福田。師若凈名托疾，金粟闡弘大教，傳諸佛心，談不二之法，杜口毘耶，聲聞被呵，菩薩辭退。師若如此，薛簡傳師指教，受如來知見，一切善惡都莫思惟，自然得入心體，湛然常寂，妙用恒沙。朕積善余慶，宿種福因，值師之出世，頓悟上乘，佛心第一。朕感荷師恩，頂戴修行，永永不朽，奉磨納袈裟一領、金鉢一口供養大師。其後勑下，賜寺額重興寺，及新州古宅造國恩寺。
師每告諸善知識曰：汝等諸人，自心是佛，更莫狐疑，外無一物而能建立，皆是本心生萬種法。故經云：心生即種種法生，心滅即種種法滅。汝等須達一相三昧、一行三昧。一相三昧者，於一切處而不住相，於彼相中不生憎愛，不取不舍，不念利益，不念散壞，自然安樂，故因此名為一相三昧。一行三昧者，於一切處行住坐臥，皆一直心，即是道場，即是凈土，此之名為一行三昧。如地有種，能含藏故，心相三昧亦復如是。我說法時，猶如普雨；汝有佛性，如地中種，若遇法雨，各得滋長。取吾語者，決證菩提；依吾行者，定證圣果。吾今不傳此衣者，以為眾信心不疑惑，普付心要，各隨所化。昔吾師有言：從吾後，若受此衣，命如懸絲。吾以道化，不可損汝，汝受吾法，聽吾偈曰：心地含諸種，普雨悉皆生。頓悟花情已，菩提果自成。
師說此偈已，乃告眾曰：其性無二，其心亦然，其道清凈，亦無諸相。汝莫觀凈，及空其心，此心本凈，亦無可取，汝各努力，隨緣好去。
有人問曰：黃梅意旨何人得？
師云：會佛法者得。
僧曰：和尚還得也無？
師云：我不得。
僧曰：和尚為什摩不得？
師云：我不會佛法。
云大師拈問龍花：佛法有何過，祖師不肯會？
花云：向上人分上合作摩生？
進曰：向上人事如何？
花云：天反地覆。
龍花卻問云大師，大師云：一翳不除，出身無路。
進曰：除得一翳底人，還稱得向上人也無？
云大師云：橫眠直臥有何妨？
六祖見僧，豎起拂子云：還見摩？
對云：見。
祖師拋向背後云：見摩？
對云：見。
師云：身前見？身後見？
對云：見時不說前後。
師云：如是！如是！此是妙空三昧。
有人拈問招慶：曹溪豎起拂子，意旨如何？
慶云：忽有人回杓柄到汝作摩生？
學人掩耳云：和尚！慶便打之。
爾時，大師住世說法四十年，先天元年七月六日，忽然命弟子於新州故宅建塔一所。二年七月一日，別諸門人：吾當進途歸新州矣。大眾緇俗啼泣留連大師，大師不納曰：諸佛出世，現般涅盤，尚不能違其宿命，況吾未能變易，分段之報，必然之至，當有所在耳。
門人問師：師歸新州，早晚卻回？
師云：葉落歸根，來時無口。
問：其法付誰？
師云：有道者得，無心者得。又曰：吾滅度後七十年末，有二菩薩從東而來，一在家菩薩，同出興化，重修我伽藍，再建我宗旨。
師言訖，便往新州國恩寺。飰食訖，敷坐被衣，俄然異香滿室，白虹屬地，奄而遷化，八月三日矣，春秋七十六，當先天二年。達摩大師傳袈裟一領，是七條屈眴布，青黑色，碧絹為，并鉢一口。中宗勑謚大監禪師元和靈照之塔。癸丑歲遷化，迄今唐保大十年壬子歲，得二百三十九年矣。
凈修禪師贊曰：
師造黃梅，得旨南來。
奚因幡義，大震法雷。
道明遭遇，神秀遲回。
衣雖不付，天下花開。