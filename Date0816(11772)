三門分別：一、敘來意；二、解品名；三、釋妨難。
來意有二：一、鶖子上根，聞法說而已悟，四人中性必假況而方知，上已化於上根，下將曉於中性，故此品來。二、論云：自此已下為七種具足煩惱性眾生說七譬喻，對治七種增上慢，及為三種染慢無煩惱人三昧、解脫、見等染慢，即為治此，說三平等。又云：余殘修多羅明十無上義。此意總顯下有二十六品，明此三義。
七譬喻在七品：一、火宅喻，此；二、窮子喻，；三、云雨喻，；四、化城喻，；五、系寶珠喻，；六、解髻中明珠喻，；七、醫師喻，。隨其次第，各在一品。
三平等有九品：一、；二、；三、；四、；五、；六、；七、；八、；九、。初之八品皆有授記，說初乘平等，後中合說生死涅盤法及身二種平等。其十無上有二十一品，初九無上有七品：一、；二、，此有第二、第三兩無上；三、；四、；五、；六、；七、，此有第八、第九兩無上。上七品中，除第二、第七，自余五品各一無上。余殘修多羅是第十無上，謂余十四品并是第十無上。於中有二力：一、法力；二、修行力。
法力有三品：一、；二、；三、。修行力中復有七力，合十一品：一、持力，有三品：一、；二、；三、。二、說力，有一品，謂。三、行苦行力，亦一品，謂。四、教化眾生行苦行力，亦一品，謂。五、護眾生諸難力，有二品：一、；二、。六、功德勝力，有一品，謂。七、護法力，有二品：一、；二、。
後十無上是初七喻、三平等殘，名為上殘，故本論中解七喻、三平等已云：余殘修多羅明無上義。第十無上是前九種無上之殘，名為下殘，故本論中解第十無上云：十者、勝妙力無上，余殘修多羅說。殘有二義：一者、文殘，曾未說故；二者、義殘，前雖已說，義猶未盡，所望別故，今復說之，名為義殘。恐文繁長，故略不說。
至下品中，一一疏釋其、、、、、、七品，或文或義，重說之故。其七喻者，謂凡夫有學，名有煩惱，有七種增上染慢，為對治此，說七譬喻。如執化城以為真城，即是所求世間三摩跋提將為真滅，執無學滿故，更無所求。二乘無學名無煩惱人，有三種法執染慢。彼三昧、解脫、見等法執，望二乘雖不名染，此回心已，即名菩薩，法執染此菩薩名染無煩惱慢，論翻顛倒，義意如此。
無上義者，於大乘中可說有之，余乘即無。由此三乘說有差別，教、理、行、果等有異故。論引佛言不離我身是無上義，故二乘中不說此義，不能解故，由此無上即是一乘教、理、行、果，隨其所應，配諸品取。
七種具足煩惱眾生者：第一、求勢力人，起第一顛倒，求功德增上慢，以世間諸煩惱熾然而求天人妙境果報，為此說火宅喻。富貴自在，名為勢力，謂諸凡夫求此天人妙境外果并內果報，不知煩惱熾然燒煮，為此說火宅喻。天人勢力煩惱燒煮如火宅故，世尊今者說有二車，即是世間善根三昧、菩提，假解令其出宅，後令漸入佛大涅盤，故論云：第一人者，以世間種種善根三昧功德方便令戲，後令入涅盤故。此中不說解脫道中正證生空擇滅真智，名為世間三昧，假解此是羊鹿，非是車體。
從彼觀後，入世間定，觀前所證，以心麤故，不見正智及生空如，乃見惑、業、後苦不生，心便變作涅盤想解。正智所證根本觀中所得擇滅，下名化城，不說假觀所變為城，不息苦故。今說後時後得智位能變想解，名為世間善根三昧。輕安、喜樂種種功德，假名羊鹿，假名種智，與之游戲，後化一乘，方令入於佛大涅盤。至佛位中，能入牛車，即是二智，即是菩提；所入涅盤，即是寶所。後化城喻二乘執彼惑苦不生，故為涅盤。理實涅盤，解脫道中是正智證，故說入化城，眾商皆倦息。前後諸智皆悉不能了一切法故，實非種智，說羊鹿車有，名不見登。說此世間三昧善根，與令游戲故。二乘執此以為二車，實非車體。如二乘者所起四顛倒，正觀不然，後方想解，緣此起執。化城亦爾。今為對治求勢力人，顛倒求功德增上慢，說此車喻，故此品來。此余諸義，各至品釋。
解品名者，譬者，況也，類也，玉篇云：比類以相曉。喻者，開也，曉也，玉篇云：曉也，諫也。今舉世間之近跡，況類出世之深致，以開未語，用曉前迷。曉喻之譬，名；或譬即喻，名。
釋妨者，一問：此以喻曉理，名，前直以法彰，應名法品。
答：前後相例，理實應然。立者不同，何詳所以？但以方便者，法中之別義；譬喻者，況中之通名。通、別既殊，得名遂別，未可相例。
二問：何故七喻，唯此獨名，余兼別稱？
答：喻雖有七，此最初故。雖標總稱，即自別名，余品不單名譬喻故。
三問：中根領記，別標信解，上根領記，理應別開，何故此品之初寄明鶖子領記等事？
答：中根領記，文廣義長，所以別開；鶖子不然，故寄此說。又因鶖子領記啟請，方陳喻況，故在此初，寄明領記。
經：爾時，舍利弗至得未曾有。
贊曰：就此品中，大文分二：初鶖子聞法領喜，述成得記；後佛廣以譬喻化彼中根。初文屬前第一周法說一乘。初周有四，上法說訖，自下第二、鶖子聞法領解，自責而生喜。於中有二：初長行；後偈頌。長行有二：初標聞法以喜生；後釋歡喜之所以。此初也。依俗間釋：踴，蹺也；躍，跳也。蹺足跳者，喜之極也。聞真道以起權，故踴躍；稱悅所希之意，故歡喜。表發大心故即起，心契所說故合掌。一心請益，瞻仰尊顏，啟本所懷，故言白佛。
法音者，大乘言教也。曾所未聞，得未曾有。又由三義，所以歡喜：一、聞佛說法，心安如海，知佛非魔，所以歡喜；二、聞今一實，解昔三權，三為一因，所以歡喜。三、聞佛說千二百羅漢悉亦當作佛，所以歡喜。
經：所以者何至無量知見。
贊曰：下釋歡喜之所以，有四：一、失大法以興嗟；二、處小階而起歡；三、喜今聞而惱盡；四、知佛子而道成。此初也。豫者，入也，關也，玉篇：預，先辦也。備，預也，早也。切韻若逸作豫，正應為預。爾雅為預。逮，及，與也。古文為與，左傳云：公必與焉。感者，激也。傷者，嘆也。昔聞菩薩如是受記之事，我等不入，昔聞授記之流，不及授記之事，所以感激、恨切、傷嘆失於如來五種知見，或失如來智性、智相之知見也。
經：世尊！我常獨處至而見濟度。
贊曰：下處小階而起嘆，有二：初嘆住小；後自責躬。此初也。常，也。每者，數也，屢也，非一定辭。入者，證也。法性者，謂人無我真如，彼同證故。我與菩薩俱能證入無我真如，云何如來獨以小乘而見度脫？或性謂體，同入佛法體類之中。有本作嘗，謂曾經也。
經：是我等咎，非世尊也。
贊曰：下自責躬，有三：初標；次釋；後成。此標也。咎謂罪失，我之愆過。咎音：巨久反。字從人、各，人、各相違，即成過咎。
經：所以者何至而得度脫。
贊曰：此釋所由。所因者，成大菩提之因行也。謂於七地四菩薩行：一、菩提分；二、波羅蜜；三、諸神通；四、成就有情。故迦葉言，於菩薩法、游戲神通、凈佛國土、成就眾生，心不好樂，故正覺因即此四行。待者，承望、渴仰、希須之義。鶖子自言：若我等輩承望、希須、渴仰無上正覺之因，佛必以大乘而見度脫。但由我輩於大因中不生希待，所以世尊不以大乘而見濟度。或因謂菩提心，略為三種：一、厭離有為；二、求菩提；三、深念眾生。即如是住，如是修行，如是降伏其心。
經：然我等至思惟取證。
贊曰：此成自責。然由我等不解佛之方便，隨宜所說諸法，初聞即信，即便受行，思惟取證，故佛不以大乘度脫。由此是我輩之咎也。
經：世尊至快得安隱。
贊曰：喜今聞而惱盡。克者，專也。昔來修小，專自悔責，不求於大。又疑菩提於己無分，不生欣趣。或復自身已得解脫，與佛無差。聞佛今說，佛所得法，甚深難解，二乘不了，疑佛為魔。今既聞說一實三權，知昔修小為大之因，所以悔斷，知己作佛，菩提有分，所得解脫是佛方便，故疑亦斷。心開意解，身意泰然。泰然者，安泰怡然之貌。既無疑悔，故快安隱。疑悔若生，不安隱，何得泰然？斷者，徒管反，截也，絕也；又都亂反。今從初。
問：疑生分別，入見即除；悔多憂俱，離欲便舍。如何鶖子今二方除？
答：煩惱之疑，預流即盡；煩惱伴悔，離欲已除。今法執之類，異熟生疑，如阿羅漢疑黑鹽之輩，於事之疑，惡作名悔，未爽於理。此惡作體即是善愧，輕拒暴惡故。或即是厭、慧俱無貪之一分也，亦即省察心、心所故。但是悔相，性必麤動，故離欲舍。離欲有悔，必是惡作。以悔名說，從果為名，豈離欲已而不厭惡？
經：今日乃知至得佛法分。
贊曰：知佛子而道成也。瑜伽八十四有六句，謂是大師子，佛腹所生，佛口所生，佛法所生，佛法所化，得法等分。勝鬘云：得佛余財。此有四句，瑜伽解云：初是總句，後五別句。腹所生者，簡去異生卑劣子故。得圣智慧，佛腹親生，非如異生，是佛養子，一切眾生皆佛子故，佛不親生，非腹生故。從佛法所生，爾乃是真生。又二乘等，非從婦生子，如婢生子，故下經云：若如我子。初地菩薩生如來家，證法界故，是婦生子。已前非是婦所生子，名非腹生。今發大心，當為菩薩法界中生，總言腹生。
佛口所生者，從說法音而誕生故。體即聞慧，緣教生故。佛法所生者，如理作意，法隨法行之所生故。體即思、修二慧所攝，緣理緣教，隨應生故。佛法所化者，從法身路而得成立相似法故。法身路者，謂諸菩薩福、慧二因。我亦如是，彼從二因中而成立故。法身有二，小乘、大乘二義異故。
得法等分者，受用無漏法之財寶相似法故。法謂法寶，或七圣財，謂信、戒、聞、舍、慧、慚、愧等者相似。分者，余分、分類。諸佛菩薩能用法財，我今亦然，與彼相似，亦得受用無漏法寶之余分故，隨其所應，在二乘位，望異生中已教一重，真是佛子。今作菩薩，望二乘位又教一重，真佛子等，可如理釋。
彼又解云：如是諸句，顯示增上生圓滿及父相似法生圓滿。後五句中，前三句顯增上生圓滿，後二句顯父相似法生圓滿。增上生者，自體勝生。父相似法生者，襲父遺體，用父家財，并相似故。增上生中：初句遮器過失。佛正智腹所生，遮世間中依於胞胎惡器生故。第二句遮精血不凈所生。佛口所生，非以精血為自體故。第三句遮其欲貪非正法生。凡夫由欲貪資潤而有，非正法生。今從正法所生，非由欲貪，非正法之所生故。第四句顯自體相似之法。從法身路而得成立，襲繼法身，自體殊勝，如襲婆羅門種性，成立尊貴。第五句受用相似之法，受用無漏佛之法財，如世受用父母資什。此中有四，闕第二句，合化及生總為一句。昔住權中，非真佛子，今求實位，方是腹生，是此經文之大意也。故攝論云：非如二乘無智婢子。又有義云：以上四段別配，領前開、示、悟、入四義。如次細尋法體，理未必然。
經：爾時舍利弗至疑網皆已除。
贊曰：二十五頌半分二：初二頌半頌標；二十三頌頌釋。初文有二：初一頌頌標中，得未曾有，心喜疑除；後一頌半釋得未曾有，彰憂悔盡。此初也。昔疑自身於佛無分，今聞得作，所以疑除。疑損眾生，難可出離，故喻於網。
經：昔來蒙佛教至聞亦除憂惱。
贊曰：釋得未曾有，彰憂悔盡。謂我昔來所蒙佛教，謂住於小，更不得大，所以憂悔。聞說此經，今日乃知不失大乘。彼昔所修大乘因故，由此悔盡。佛音希有妙用，能除眾生煩惱障之憂惱。我雖漏盡，今者聞之，亦能伏除法執憂惱。此中憂者，憂不作佛。一云即是法執之憂，離欲不舍，如畢藺陀筏蹉病不能為雜；由彼不雜，脈離沈浮、延縮、壞損、擁曲等過，能正吞咽，津液通流，身心適悅，常得上味。二十六、世尊舌相，薄凈廣長，能覆面輪，至耳發際。二十七、世尊梵音，詞韻和雅，隨眾多少，無不等聞，其聲洪震，猶如天鼓，發言婉約，如頻迦音。二十八、世尊眼睫猶若牛王，紺青齊整，不相雜亂。二十九、世尊眼睛紺青鮮白，紅環間飾，皎潔分明。三十、世尊面輪，其猶滿月，眉相皎凈，如天帝弓。三十一、世尊眉間有白毫相，右旋柔軟，如睹羅綿，鮮白光凈，逾珂雪等。三十二、世尊頂上烏瑟膩沙高顯周圓，猶如天蓋。善現！是名三十二大士相。
依此經文，總說頌言：
等輻柔網纖，跟趺腨臂密，毛生靡潤滑，皮金七肩滿，
髆儀修廣齊，師子光具齒，牙味舌音睫，睛輪豪相蓋。
若依瑜伽，與此不同。瑜伽之中仍說因業，恐繁且止。如彼應言：
等輻纖跟細，網摩膞不傴，勢身光上靡，生金滑七處，
師子肩充直，具齒無隙鮮，頷廣味聲青，牛王頂豪相。
此總以彼眼、耳、身、男四根依處并舌根為體。十力解脫，如前已解。鶖子自嘆：同共一佛法，而不得此事。
經：八十種妙好至而我皆已失。
贊曰：好滿不共德也。八十種妙好者，般若經言：善現！云何如來應正等覺八十隨好？善現！一、世尊指爪狹長薄潤，光潔鮮凈，如華赤銅。二、世尊手足指圓纖長，&#;直柔軟，節骨不現。三、世尊手足各等無差，於諸指間悉皆充密。四、世尊手足圓滿如意，軟凈光澤，色如蓮華。五、世尊筋脈盤結堅固，深隱不現。六、世尊兩踝俱隱不現。七、世尊行步直進庠序，如龍象王。八、世尊行步威容齊肅，如師子王。九、世尊行步安平庠序，不過不減，猶如牛王。十、世尊行步進止儀雅，猶如鵝王。
十一、世尊回顧，必皆右旋，如龍象王，舉身隨轉。十二、世尊支節漸次&#;圓，妙善安布。十三、世尊骨節交結無隙，猶若龍盤。十四、世尊膝輪妙善安布，堅固圓滿。十五、世尊隱處，其文妙好，威勢具足，圓滿清凈。十六、世尊身支潤滑柔軟，光悅鮮凈，塵垢不著。十七、世尊身容敦肅無畏，常不怯弱。十八、世尊身支堅固稠密，善相屬著。十九、世尊身支安定敦重，曾不掉動，圓滿無壞。二十、世尊身相猶如仙王，周匝端嚴，光凈離翳。
二十一、世尊身有周匝圓光明，於行等時，自照曜。二十二、世尊腹形方正無欠，柔軟不現，眾相莊嚴。二十三、世尊臍深，右旋圓妙，清凈光澤。二十四、世尊臍厚，不窊不凸，周匝妙好。二十五、世尊皮膚遠離疥癬，亦無黶點、疣贅等過。二十六、世尊手掌充滿柔軟，足下安平。二十七、世尊手文深長明直，潤澤不斷。二十八、世尊唇色光潤丹暉，如頻婆果，上下相稱。二十九、世尊面門不長不短，不大不小，如量端嚴。三十、世尊舌相軟薄廣長，如赤銅色。
三十一、世尊發聲，威震深遠，如象王吼，明朗清徹。三十二、世尊音韻美妙具足，如深谷響。三十三、世尊鼻高，修而且直，其孔不現。三十四、世尊諸齒方整鮮白。三十五、世尊諸牙圓白光潔，漸次鋒利。三十六、世尊眼凈，青白分明。三十七、世尊眼相修廣，譬如青蓮華葉，甚可愛樂。三十八、世尊眼睫上下齊整，稠密不白。三十九、世尊雙眉長而不白，致而細軟。四十、世尊雙眉綺靡順次，紺琉璃色。
四十一、世尊雙眉高顯光潤，形如初月。四十二、世尊耳厚，廣大修長，輪埵成就。四十三、世尊兩耳綺麗齊平，離眾過失。四十四、世尊容儀能令見者無損無染，皆生愛敬。四十五、世尊額廣，圓滿平正，形相殊妙。四十六、世尊身分上半圓滿，如師子王，威嚴無對。四十七、世尊首發修長紺青，稠密不白。四十八、世尊首發香潔細軟，潤澤旋轉。四十九、世尊首發齊整無亂，亦不交雜。五十、世尊首發堅固不斷，永無&#;，亦猶如天蓋。六十四、世尊身毛紺青光凈，如孔雀項，紅暉綺飾，色類赤銅。六十五、世尊法音，隨眾大小，不增不減，應理無差。六十六、世尊頂相，無能見者。六十七、世尊手足，指約分明，莊嚴妙好，如赤銅色。六十八、世尊行時，其足去地，如四指量，而現印文。六十九、世尊自持，不待他衛，身無傾動，亦不逶迤。七十、世尊威德，遠震一切，惡心見喜，恐怖見安。
七十一、世尊音聲，不高不下，隨眾生意，和悅與言。七十二、世尊能隨諸有情類言音意樂而為說法。七十三、世尊一音演說正法，隨有情類，各各令得解。七十四、世尊說法，咸依次第，必有因緣，言無不善。七十五、世尊等觀諸有情類，贊善毀惡而無愛增。七十六、世尊所為，先觀後作，軌范具足，令識善凈。七十七、世尊相好，一切有情無能觀盡。七十八、世尊頂骨堅實圓滿。七十九、世尊顏容常少不老，好巡舊處。八十、世尊手足及胸臆前俱有吉祥喜旋起德相，文同綺畫，色類朱丹。善現！是名八十隨好。
善現！如來應正等覺成就如是諸相好故，身光任運，能照三千大千世界，無不遍滿。若作意時，即能普照無量無邊無數世界，然為憐愍諸有情故，攝光常照，面各一尋。若縱身光，即日月等所有光明皆常不現，諸有情類便不能知晝夜、半月、月時、歲數，所作事業有不得成。佛聲任運，能遍三千大千世界，若作意時，即能遍滿無量無邊無數世界，然為利樂諸有情故，聲隨眾量，不減不增。善現！如是功德勝利，我先菩薩位修行般若波羅蜜多時，已能成辦，故今相好圓滿莊嚴，一切有情見者嘆喜，皆獲殊勝利益安樂。如是，善現！菩薩摩訶薩行深般若波羅蜜多時，能以財法二種布施攝諸有情，是為甚奇希有之法。
三十二相由行五修：一、發心；二、長時；三、無間；四、殷重；五、無余之所感得。如瑜伽論三十七說。十八不共法以五門分別：一、名；二、體；三、行相；四、差別；五、諸門。
名者：一、身無誤失；二、無率暴音；三、無種種想；四、無不定心；五、無忘失念；六、無不擇舍；七、欲無減；八、念無減；九、精進無減；十、定無減；十一、慧無減；十二、解脫無減；十三、身業隨智慧行；十四、語業隨智慧行；十五、意業隨智慧行；十六、知過去世無著無礙；十七、知未來世無著無礙；十八、知現在世無著無礙。
體者，合以八法為體，謂思、想、欲、勝解、念、定、慧、懃，廣如無垢稱疏第二卷解。二乘所無，名不共法。
論云：上二偈示現何義？舍利弗自訶責身：我不見諸佛，不往佛所聞法，不供養恭敬諸佛，無利益眾生事，未得法退。是故舍利弗訶責自身。上釋自訶責之意。下論自牒解呵責意及經頌文，兩參雜釋，合有八句，其間五句解自責詞，自余三句解經頌義。
不見者，不見諸佛如來大人相，生恭敬供養心故，自呵無修大因，遂不能見諸佛之相，恭敬供養故。不往者，示現教化眾生力故，顯佛能化眾生，而我不往佛所。上二句解自責言。
金色光明者，見佛自身異身，得無量功德故，此解經中金色之言。由見佛故，我之自身於異身得無量功德果故。聞者，能利益一切眾生故，此解責中不聞言。若聞，能作利生事故。
力者，眾生有疑，依十力斷疑故，此釋經中十力之言。供養者，示現能教化眾生力故，此解自責中不供養佛言。佛能化眾，我應供養，昔者何故不供養也？
十八不共法者，遠離諸障礙故，此解頌中十八不共法義。恭敬者，生無量福德，依如來教，得解脫故，證人法無我，諸法平等故，此解自責中不恭敬言。若恭敬，生無量福，證平等故，是故自訶：我從昔來未得此法，於此法中遂生退心。是名失大法而興嗟也。不作此解，論極難知。
經：我獨經行時至我為自欺誑。
贊曰：名利高廣德也。自欺賤故，常自思惟，失佛此德，不敢求大。自誑負故，得小為足。
經：我常於日夜至籌量如此事。
贊曰：明自興嗟也。初頌欲問於佛，為失大乘？為當不失？後頌釋疑。此以常見佛，唯贊菩薩，不贊我故，所以疑生，籌量此事。
經：今聞佛音聲至令眾至道場。
贊曰：下十四頌頌喜今聞而惱盡。中分二：初十二頌半頌斷疑悔；後一頌半頌快得安隱。初中復二：初五頌頌昔悔除；後七頌半頌今疑滅。初中又二：初一頌標悔除所由，後四頌正明悔除。此初也。由聞佛聲，隨宜說法，意趣難知，無漏難思，所得難解，令二乘眾舍隨宜教，至佛所得道場深法。既令悔除，故名無漏。
經：我本著邪見至於空法得證。
贊曰：下四頌除悔。中分二：初一頌半敘昔舍邪以歸正；後二頌半敘今識小以向大。此初也。本事珊闍耶外道，領一百門徒，後歸佛出家，證人空理，得阿羅漢，稱梵志師，名為拔邪得證空法。
經：爾時心自謂至非是實滅度。
贊曰：下二頌半敘今識小以向大。於中分二：初一頌識知小；後一半知真大。此初也。昔時不識，謂真滅故。
經：若得作佛時至永盡滅無余。
贊曰：知大為真滅。得作佛時，內具諸相好，外為眾生歸敬，方成永盡二種生死，更無有漏，故知大乘是為真滅。
經：佛於大眾中至疑悔悉已除。
贊曰：下七頌半頌今疑滅，分二：初一頌結前悔盡，生後疑除所由；後六頌半正釋疑除。此初也。
經：初聞佛所說至惱亂我心耶。
贊曰：下六頌半正釋疑除，復二：初一頌敘疑生所由；後五頌半正釋疑滅。此初也。佛昔說三乘我已得訖，今說為一，與本說乖。說我所得非真果滅，故心中驚，謂佛是魔，惱亂我心。此疑於事，名異熟生，不疑於理，故非煩惱。或前憂、疑皆示相起，非在鶖子猶有憂、疑。
經：佛以種種緣至我聞疑網斷。
贊曰：下五頌半釋疑滅。中有四：一頌顯佛言巧心安，所以疑斷；二頌明三世佛同說方便，所以疑斷；一頌解佛說同，所以疑斷；一頌半知佛與魔道跡不同，所以疑斷。此初也。佛說有二：一、法說；二、喻說。種種緣者，法說道理。種種喻者，比況說也。外現此二，巧言說法，內心安固，如海不動，所以疑斷。言詞不巧，理喻乖宗，心有動搖，智迷真境，內外可阻，疑便難滅。今則不然，所以疑斷。
經：佛說過去世至演說如是法。
贊曰：此明三世諸佛同說方便，所以疑斷。初頌過去，後頌未來、現在二世。初皆方便，後方真實。即領前品三世佛同，眾說道乖，可令疑起；群圣同范，今疑故滅。
經：如今者世尊至亦以方便說。
贊曰：此解佛說同，所以疑斷。從生及出家，身方便也；得道者，意方便也；轉法輪者，語方便也。初說三乘同三世佛教故，言亦以方便說法。三業乖張，可令疑起；色心相順，所以疑除。又始末說乖，可令疑起；初後語順，故令疑滅。
經：世尊說實道至謂是魔所為。
贊曰：知佛與魔道跡不同，所以疑斷。魔說乖真，所以疑起；佛語符妙，由此疑滅。
經：聞佛柔軟音至安住實智中。
贊曰：下合十四頌喜今聞而惱盡。中分二：上十二頌半斷疑悔訖；此一頌半快得安隱。慈悲接引，故出柔軟音。如雷隱震，以說玄理故，名深遠。清徹如迦陵聲，極可愛樂故，甚微妙。離名利等諸瑕穢事，說一乘義故，名演暢清凈法。暢，謂遠也，明也。心既大喜，疑悔永除，舍昔處權之心，取今住實之智。實，謂一乘，今所求證。權，謂二乘，昔方便也。
經：我定當作佛至教化諸菩薩。
贊曰：此頌第四、知佛子而道成。今我為佛子，當作菩薩，從佛大乘言教所生。既修大因，定當作佛，外為天人所敬，能轉無上法輪，究竟唯說一乘，故能教化菩薩。
經：爾時，佛告舍利弗至隨我受學。
贊曰：第一周中，自下第三、如來述成，同藥草喻重述成故。於中分三：初陳往遇；次述今逢；後顯還令依前取實。此初也。曾二萬億佛所為無上道，常教化汝等者，優婆塞戒經言：舍利弗曾六十劫行菩薩道，有婆羅門從其乞眼，鶖子與之。彼得眼已，投之於地，雙足踐踏，罵詈而去。鶖子悔恨，遂退大心。此說彼時，故昔教汝，二萬佛所以為善友，常化大乘，鶖子彼時亦隨受教。
經：我以方便至生我法中。
贊曰：此述今逢。退大心已後，佛知怖大，情局小果，化以聲聞，令證無學，漸導誘之，名為方便。證生空理，無漏智起，住佛法內，名我法中。從佛法所生爾，乃是真生故。且如鶖子退姓，大姓近生而遠熟，所以初發大心而中退；小姓近熟而遠生，所以中發小心而證果。初教發於大意，為令證實之因；中求小而果成，為令舍權之漸也。
經：舍利弗至已得滅度。
贊曰：下顯還令依前取實，分二：初談創興實意，為修權而忘實；後顯令憶本心，說法華而復本。此初也。我昔教汝，志愿佛道者，創興實意也。汝今悉忘，而便自謂已得滅度者，為修權而忘實也。未證聲聞果前，未得無漏宿命之智，雖六十劫練根，得聲聞無漏宿命智，所知猶近，故昔修大乘，汝今悉忘，便謂所得是實滅度，不肯進修。前卷請中，世世已曾從佛受化，今言忘者，此中有四解：一、自憶從佛修小，佛說教大悉忘；二、佛說初教大乘今忘，自憶中途學小從化；三、鶖子自憶，他人不憶，今寄之說他人，故言悉忘；四、前說佛加故憶，今談自心故忘，亦不相違。
經：我今還欲至佛所護念。
贊曰：令憶本心，說法華而復本也。初化小機而向大，名為聲聞而說大乘妙法蓮華。回心已後，名教菩薩之法佛所護念，故知妙法蓮華亦傍名無量義等也。體性功能有別，對機顯理有殊，分為二經故耳。如初卷說。
經：舍利弗至所行之道。
贊曰：第一周中下第四段、佛為授記，有二：初為授記；後人天供養贊嘆回向。初復分二：初明授記；後有一頌結會令欣。初文有二：初授因記；後授果記。此初文，有四：一、時節過無邊劫；二、外遇良緣，值若干佛；三、奉持正法；四、具行利生。要因行滿，果方成故。未入十信，尚二萬劫，況起心後，時節應遠。故此第一先說劫多，方遇諸佛，得入大劫，持正法等。
經：當得作佛至佛世尊。
贊曰：下明果記，有二：初長行；後偈頌。長行有六：一、內德成滿；二、外土莊嚴；三、說法同今；四、劫名異即；五、輔翼勝劣；六、法住短長。此初也。目睹雨華放光，耳聞法華智光。又外飡秘法，內發智光，因斯二義，故名華光。
夫記佛名，理非一準，且如釋迦、彌勒因睹彼佛以為名，鶖子最初假見聞而立稱。智度論云：三百比丘脫衣上佛，舉手為相，記名大相如來。又千天子見佛土莊嚴而發凈意，記名莊嚴王佛。又彼：十萬億人見十方菩薩來，以華供養，發心得記，佛名覺華，劫名華積。如是等類，不可一準。或此皆是初所逢佛，後遇此緣，因符往愿。
授記略以六門分別：一、授記所由；二、誰能授記；三、誰所授記；四、授記差別；五、釋妨難；六、聲聞類異。授記所由，略由五義：一、論云為生聲聞決定心故，非成就法性故。非已證得二空法性而為授記，令生決定趣向大乘，故為與記。二、論云顯佛法身性平等故，有為有異故，說三乘。真理既同，法身無異。三、為除菩薩久疑心故。久疑聲聞不得作佛，今聞授記，故久疑滅。四、為欣佛者見此授記，欣自當得行佛因故。五、說一乘十義所以。即是此中授記所由。
能授記中有三：一、所依；二、記體；三、記用。所依，即能授記者，六處示現：五是如來記，一是菩薩記。如來記者：一、別記；二、同記；三、後記；四、無怨記；五、通行記。菩薩記者，名具因記，如示現禮拜贊嘆言：我不輕汝，汝等皆當作佛。示諸眾生皆有佛性故，記其當成法華，行安樂行故，名安行。有云安徐而行，名為安行。此非善釋。何佛慞惶猖獗行也？多陀阿伽度，如來也。阿羅訶，應也。三藐三佛陀，正等覺也。新經云如來應正等覺，古云如來應供正遍知。
經：其佛國土亦復如是。
贊曰：此明國土。亦如華光佛之國土，行法華因所招致故。
經：舍利弗至三十二小劫。
贊曰：自下第四、記正像法。若佛正法，教、行、證三皆具足有；若佛像法，唯有教、行，無證果者；若佛末法，唯有教在，行、證并無。稟教行、行證，果不同，故釋迦佛正法短，像法長。不度女人，正法、像法各一千年，由度女人，正法減半故。今華光正像年等，雖有三乘菩薩類多，故名大寶。雖有四眾，女人持戒，不減正法。
經：爾時，世尊至當度無量眾。
贊曰：下十一頌半分二：初十頌半頌前授記；後之一頌授記中第二段結會令欣。前因記有四，果記有六，今總分三：初一頌頌果記中內德莊嚴；次一頌頌因記；後八頌半頌果記四義。此初也。普智者，一切智、一切種智，具二普故。
經：供養無數佛至證於無上道。
贊曰：此頌因記，有二：一、遇良緣；二、具菩薩道。計亦有時過無量劫，入後頌中，故此唯二。
經：過無量劫已至常有華果實。
贊曰：下頌果記四義，分四：初半頌頌劫名異即；次一頌半外土莊嚴；次兩頌輔翼勝劣；後四頌半佛壽短長。不頌說法同今。此初二文也。外土莊嚴，有六：一、名；二、凈；三、地；四、界；五、樹；六、華果。不頌余四。
經：彼國諸菩薩至華光佛所化。
贊曰：此輔翼勝劣，有四：一、不退；二、外化；三、值善友；四、植妙因。不頌余六。
經：佛為王子時至壽命八小劫。
贊曰：下四頌半佛壽短長，有四：一頌半佛壽；半頌人壽；一頌半正像法時節；一頌舍利流行。不頌授記，加供養舍利。此即初二。此中應言：於最後身，為王子時，棄國舍榮，出家成道。文言倒故，先說王子棄國舍榮，方言後身成於佛道。或此文意，於無量生身為王子，棄國舍榮，末後身中方成佛道。
經：佛滅度之後至像法三十二。
贊曰：此頌正像法時節。晝夜月時年為劫故。
經：舍利廣流布至其事皆如是。
贊曰：此頌舍利流行并結。
經：其兩足世尊至宜應自欣慶。
贊曰：此第二段結會令欣。化其心定，令求佛果。倫，類也，亦疋也，疋配也。言兩足尊，無類無配。
經：爾時，四部眾至以供養佛。
贊曰：為授記中下第二段諸天供養贊嘆回向。於中有二：初四眾八部供養；後諸天供贊。此初文也。表蒙佛恩，如佛衣覆，亦上表當成佛果之時，為他說此，覆蔭眾生，故以衣供，故下文云有持此經，即為佛衣之所覆也。
經：釋提桓因至供養於佛。
贊曰：下諸天贊供，有二：初供；後贊。供中復二：初衣華供；後伎樂供。初衣華供，有二：初供養；後靈相。此初也。以華供者，表聞法華，當得佛果故。
經：所散天衣至而自回轉。
贊曰：此靈相也。住虛空者，顯聞法華超出四生，心凝妙理。回轉者，俯循三界，情悲蠢物。
經：諸天伎樂至雨眾天華。
贊曰：伎樂供養也。因聞法聲而悟道，故作音樂。表修因而方果滿，故雨天華。
經：而作是言至最大法輪。
贊曰：下贊嘆，有二：初長行；後偈頌。此中唯牒二時法輪以比大小，對不定姓權實相形故，據實亦比般若空教，此為中道，名最大輪。
經：爾時，諸天子至少有能信者。
贊曰：下六頌半分四：初二頌顯昔說小今大；一頌半嘆法勝妙隨喜；二頌舉他明自作佛生喜；一頌回向。此初也。五眾者，梵云般遮塞建陀，此云五蘊。具十一種積聚義故，名之為蘊。今名為眾，眾是聚義。或言五陰。皆乖正名。依三科中五蘊之法以辨四諦，故知初權。今此會說舍權就實難解之法，言少能信，權實相違，法深奧故。依大般若，初轉法輪，三乘入道，今據顯相，但度聲聞，故言五眾以明權法。深奧者，秘藏也，大乘妙故。
經：我等從昔來至我等皆隨喜。
贊曰：嘆法勝妙，深生隨喜。隨者，順也。順佛教行故。
經：大智舍利弗至方便隨宜說。
贊曰：舉他明自作佛生喜。佛記他作佛，彰我亦得作。故知佛道實叵思議，方便隨宜，令我解了。叵者，不可也。反正為乏，反可為叵，皆字意故。
經：我所有福德至盡回向佛道。
贊曰：回向佛果，成波羅蜜，法供養故，即是方便善巧智也。