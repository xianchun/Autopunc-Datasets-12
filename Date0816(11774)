竊聞生者，道之本，唯天地日月而長存。教者，道之尊，徵造化自然而立訓。元始懸黍珠，妙演玄玄之義。老君升玉肩，宏宣寂寂之宗。所謂金丹之名，所由以立也。是故漢之魏伯陽，倣周易以作參同契。以迨晉唐宋以來，若許旌陽、葛稚川之徒，皆造詣其極，而成其道者也。弟子馬蒞昭叨生天地，竊慕玄風，雖無為之路大闢，動惟側足。然眾妙之門廣設，窺必兢心。賴聖人而推誘資深，知真德而隨方引汲。是敢輒披妙典，猥諷玄文，惟堅似鐵之心，以鐫頑礦。只曠如灰之志，欲契靈根。念浮生而水沫風燈，知大道而天長地久。然則神運不息，研思豈精，欲決私誠，未有良已。向旅館而空驚秋，吹一夜蟬嗚。對霜燈而斂卷凝愁，幾傷蟲砌。有金丹賦，遇而偶也，不知誰所著矣。得已常誦此文，而自鐲其抑。每每昤罷，莫不抱膝昂首，而顯無所容哉。然訣不輒造，理不虛擬，乃聖人之深誠。實以愚是率耽，難閱具思。亦冀遊心妙理，漸蹟於真奧之中。有冒訑籌之科，自責僭瑜之極。謹藏筐筐，虔候至人，勉閱于衷，敢為註省。
取象八卦。
混陰陽而變化。
類南北而有取有捨。
翼張襟帶於白馬。
脫肌肉而瀟灑。
順天時而奉天。
終翱翔而上仙。
厭寰海之泥塵。
洞玄妙之真說。
因知窈窈冥冥，其中有精，
汞不呈材，金不露形。
察水火之兩名。
陶鍊五行。
遵虎性而契龍情。
杓星設位。
綿艮兌而通氣。
入中宮而歸戊己。
七返呈妍。
其乃玄之又玄。
當其火束旋而為龍，水西轉而為虎。
虎脫胎而育子，龍辭雲而致雨。
豈唯先白黑而後黃，抑亦始水火而終土。
甲乙宗祖。
帝男龍女。
守一要存乎三五。
魂魄吞吐。
南北交媾於水火，卯酉輪還於子午。
總括乾坤之冊，優遊變化之主。
母子包羅於匡郭，育養因依於鼎金。
配銖兩以定旬遊，參爻象而較其火。
若夫二至啟候，陰陽遞遷。
始復臨而盡乾。
龍飛偃月，上下兩弦。
黃金白虎，神化自然。
仰乾兌而為天。
子母恩感，飛駐鉤連。
一包三五，水激雲煙。
伊變化骨之靈液，反耆嫗而為少年。
觀其刑德生殺，道契君臣。
伏卯仲春。
挺二八致神。
既西南而得位，貫束北而獨尊。
白黑周彰。
土剋水而形體無傷。
昇降必藉乎太陽。
何二物之焜懼炫五色以芬芳。
情性展轉而相依，魂魄更互而伏藏。
厥有神室巍峨，玄白相守。
液水火而凝金。
向窈冥而立有。
耀朱紫兮，必在乾坤，
履天地兮而長久。
此還丹之祕旨，皆神仙之授受。
服餌而骨化形延，齋修而道德成就。
倏然而脫屐世塵，與天地而同長久。
