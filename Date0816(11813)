佛告優波離：汝行詣維摩詰問疾。
此即是第八、次命優波離。文亦有二：一、佛命問疾；二、優波離奉辭不堪。所以佛次命優波離者，以其聲聞弟子中持律第一也。優波離，此翻為上首，有翻為化生，是人恐從念數入道。所以然者，三藏教門修多羅、阿毗曇兩藏，有是佛自說，或有弟子說，或是化人、諸天仙人等隨機而說，佛所印可，即成經也。
毗尼結戒，一一皆是佛自制可為，欲住持佛法，正內眷屬，此須念持，令不忘失，念力若強，則無遺漏。復次，持戒秉律，若不專念，明識輕重，則多有所犯，行事僻謬。故佛教諸比丘清旦常修六念，念力若強則不忘，無草木、奪眾生命，二罪同篇。作法懺悔，違無作得滅。斬伐草木，無償命罪；奪眾生命，罪不滅。雖復違無作罪滅，此非直除滅，而作法紛動，廢修禪定，障入無生，即是擾其心也。
二、觀相懺者，如諸大乘方等經所明，行法見罪滅相，菩薩戒云：懺悔若見光、華、種種好相，罪即得滅；若不見好相，雖懺無益。若見好相，非但違無作罪滅，性罪亦滅，而根本罪不滅也。取相心動，則心水不清，珠豈得現？此亦是擾其心也。
三、觀無生懺者，此觀成時，能除根本妄惑之罪，如拔樹根，枝葉自滅也。普賢觀經云：一切業障海，皆從妄想生。若欲懺悔者，端坐念實相。眾罪如霜露，慧日能消除。無勞作法，取相紛糺，即是不擾其心義也。
問曰：若爾者，諸經又說懺悔必須生重慚愧，怖畏改隔，今何得言不須作法取相也？
答曰：人有二種：一者、鈍根；二者、利根。若鈍根人，造罪時心重，懺悔時心輕，輕心不能除重罪，為是人故，故令生重慚愧，怖畏改隔，作法取相。若利根人，直正觀心性，妄想罪本自滅，憂悔不起，是則畢故不造新，即是直爾除滅，不擾其心也。故大智論云：若人罪能悔，悔已莫復憂，如是心安樂，不應常念著。若生重悔，悔箭入心，痛不可拔，現世憂苦，死入地獄也。復次，若執有此罪，罪則轉重；若不執罪，罪則漸輕。若能見理事性根本，一切諸罪即皆滅也，是為直爾滅，不擾其心也。
所以者何？彼罪性不在內，不在外，不在中間。
此是第三、解釋也。經言彼罪性不在內，不在外，不在中間者，罪性本空，畢竟無罪，雖復妄想造罪，若觀罪空，即是無罪。所以然者，若罪是有，即有定性，若有定性，不出三處：一者、內即己心；二者、外即是外境；三者、兩中間，即是心與境合，共生罪也。
今撿若在內者，即是自性，自性是罪者，則未對境時，常有罪也。今現見未對境時，常無罪起，何得在內有自性也？
若不在內，謂罪在外者，外即是境，境，名無罪懺悔，名破壞心識懺悔。行此懺悔，心如流水，念念見普賢菩薩及十方諸佛。前兩解亦是觀行，小疏而不與此經文相符，後解正是要用，與下文凈名引佛語正相符也。若能如是觀罪，見罪無生者，即是觀無生懺，是則直爾除滅，不擾其心也。凈名以此為釋，前呵彈意，即可見也。
如佛所說，心垢故眾生垢，心凈故眾生凈。心亦不在內，不在外，不在中間。如其心然，罪垢亦然，諸法亦然，不出於如。
此是第四、引佛誠言為證，釋優波離疑也。所以然者，優波離心念毗尼，親是佛口自說，我依此判，當有何失？今大士即引佛語，何得不受？但佛語有二種：一、了義語；二、不了義語。豈得執不了義之言，而不受了義之語也？亦是為成二比丘令信心分明，故引佛語也。優波離疑執，若作此判者，則違佛語，佛毗尼中問汝何心作，若有垢心作事，輕之與重，悉皆是罪，何得言無罪也？大士即引佛語，心垢故眾生垢，當知罪從心生。若見心有眾生有垢，即有罪；若知心空，即是心凈，心凈即眾生凈，眾生凈即無罪也。此即能知所知之心，皆不在內、外、兩中間，是則無心。若無心，尚不見心，何得有垢？故經言罪垢亦然，諸法亦然，不出於如者，如大品經言：菩薩行般若時，不見有法出法性外。法即是如之異名也。
如優波離！以心相得解脫時，寧有垢不？我言：不也。維摩詰言：一切眾生心相無垢亦復如是。
此是第五、核問，即為三：一、大士問；二、波離答；三、大士還仍其言，類真空無垢之相。初經言如優波離！以心相得解脫時，寧有垢不，此問優波離析法觀心，入偏真時寧有垢不？優波離答言：不也。因析法觀心，見真之時，心真無有垢相。維摩詰言一切眾生心相無垢亦復如是，此即是三、明類顯也。摩訶衍教體法明眾生心相即空，空中無垢亦如是。
唯！優波離！妄想是垢，無妄想是凈；顛倒是垢，無顛倒是凈；取我是垢，不取我是凈。
此是第六、明三假入空，分判斷除也。三假者：一、因成假；二、相續假；三、相待假。即是摩訶衍所明體三假以入空也，故下文用如幻夢等之譬，以辨假相也。如此體假，亦得入圓真也，此對破三藏教所明析三假以入真也。所以然者，三藏教明三假，即是用隨情三假以入真；摩訶衍所明三假，即用隨理三假以入真也。是經前玄義已具分別，今不重述，此即是三陰，此三倒三陰符心王，則有一切諸行罪垢。若能了知三倒不自生，亦不從佗生，不共不無因，即是無生。無生無滅，無心無罪，此即是約體因成假入真明除滅也。
經言優波離！妄想是垢，無妄想是凈，此明想顛倒，顛倒即是因成假，約假論垢，體假即空，妄想不起則無罪垢，故言無妄想是凈也。
經言顛倒是垢，無顛倒即凈，此明心顛倒。顛倒者，即是因成假，約假說垢，體假即空，顛倒不起，則無罪垢，故言無顛倒即是凈也。
經言取我是垢，不取我即是凈，取我見即我，是顛倒，顛倒即因成假，約假說垢，體假即空，即不取我。若不取我，則無罪垢，故言不取我是凈也。
優波離！一切法生滅不住，如幻、如電；
此二、明約體相續假以明入空如幻，即譬相續之法但假施設，猶相續有罪，若體相續相不自生、不佗不共不無因生，即入空。空即不見罪相虛妄，罪垢即自滅也。如電譬，為顯相續生滅迅速。
問曰：如電是三藏教譬，何得入摩訶衍用也？
答曰：已說幻譬相續不實，於迅速義未顯故，借如電譬顯迅速。
諸法不相待，乃至一念不住；諸法皆妄見，如夢、如炎、如水中月、如鏡中像，以妄想生。
是三、明體相待假入空也。待有二種：一者、異時明相待；二者、同時明相待。此約異時論相待，故云乃至一念不住也。若自佗等四句撿相待，亦不可得入空故，而說言相待者，皆虛妄見也。
又從諸法皆妄見下，或是總譬三假成一切法，一切法皆畢竟無所有，而分別三假成一切法者，皆是妄見也，故經云如夢、炎、水、月，以妄想生也。若體三假即空，則妄想不起，心無罪即是清凈，故凈名前說當直爾除滅也。
其知此者，是名奉律；其知此者，是名善解。
此是第七、結成奉律。今明佛所說經戒正意，本欲為眾生斷惡入道，若深得佛意，知輕識重，善用經戒，赴機判斷，能除物罪，令得入道者，則不乖佛教，即真奉律也。經言其知此者，是名善解者，律是詮量輕重，知輕重之相，皆如幻化，善解輕重，入無輕無重第一義諦涅盤，即是善解巧度之毗尼也。
於是，二比丘言：上智哉！是優波離所不及，持律之上而不能說。
此是第二、明二比丘心得清凈。就此文有三意：一、二比丘稱嘆凈名；二、優波離愜伏述誠；三、二比丘心得清凈，發菩提心。一、二比丘嘆優波離拙度奉律，凈名巧度奉律，拙巧之殊故，嘆上智者哉，優波離拙度奉律之不及也。經言優波離持律之上而不能說者，優波離但能持三藏教，明律之上不能用摩訶衍通別圓教赴機說律判斷也。
我答言：自舍如來，未有聲聞及菩薩能制其樂說之辯，其智慧明達為若此也。
此是二、優波離愜伏述誠，二比丘之所嘆也。自舍如來，未有聲聞及菩薩能制其樂說之辯者，稟三教行人皆不能制凈名權實樂說之辯也。經言其智慧明達為若此者，即是體法見理，照機分明，知病識藥，隨病授藥，通達無礙也。
時二比丘疑悔即除，發阿耨多羅三藐三菩提心，作是愿言：令一切眾生皆得是辯。
此是三、明比丘發菩提心也。經言時二比丘疑悔即除者，疑婬煞之罪除也。悔者：一、犯罪悔除；二、優波離增其重悔蓋亦除也。即發菩提心，如前分別。作是愿言：令一切皆得是辯者，愿令得摩訶衍無礙辯才，如大士也。
故我不任詣彼問疾。
此是四、結不堪也。優波離自惟拙度奉律，昔不能除滅二比丘罪，致被大士所彈，爾來揖敬，故不堪傳如來旨，往問疾也。
佛告羅睺羅：汝行詣維摩詰問疾。
此是第九、次命羅睺羅問疾也。文亦有二：一、佛命問疾；二、羅睺羅奉辭不堪。所以次命羅睺羅者，以其聲聞弟子中密行第一也。羅睺羅是佛菩薩時子，亦言羅云，此翻為覆障，以其在母胎六年不出，故名覆障，因緣經明宿世經塞鼠穴，今得此報也。大智論明羅云往昔為王，期看仙人，王著樂遂忘，六日方憶，出看仙人，仙人六日在外悒悒，故六年處胎，因名覆障也。有翻云宮生，悉達太子時欲逾城出家，以指指其妃腹語言，卻後六年，汝當生男。耶輸陀羅因覺有身，國人皆疑太子出家，太妃在宮，何得有身，將非邪通？佛共凈飯王於後證是太子之子，親宮之所生，因是名宮生也。
又未曾有經明凈飯王與親族謂非太子遺體，以火坑焚之。耶輸陀羅自誓抱子入火，蓮華捧出，母子安存。王與親族臣僚方信是太子之子也。大智論明耶輸陀羅被疑，求待生出，既出見之，方知似父，王疑乃息，倍加愛念也。
羅云當是從思數入道，故密行第一也。為欲顯發如來半滿密行教門，故先示四枯密行第一，引諸樂密行四眾入半字之道也。故法華經云：羅睺羅密行，唯我能知之，現為我長子，以示諸眾生。次欲開發四榮密行，示受凈名呵折，令諸眾生鄙小慕大。今佛命令問疾者，羅云若述往昔被彈之事，即重顯四榮秘行教門，成前五種利益之義也。
羅睺羅白佛言：世尊！我不堪任詣彼問疾。
此是第二、奉辭不堪。文即有四：一、正辭不堪；二、述不堪之由；三、述被呵之事；四、結成不堪。一、奉辭不堪者，良以往昔為長者子說出家功德，被凈名呵折，豈堪傳如來旨也？
所以者何？憶念昔時，毗耶離諸長者子來詣我所，稽首作禮，問我言：唯！羅睺羅！汝佛之子，舍轉輪王位，出家為道；其出家者，有何等利？
此是第二、述不堪之由。由往昔為諸長者子說出家功德，被呵彈也。就此文有二：一、長者子問出家功德；二、羅睺答。一、明長者子問者，佛若在家，應作轉輪圣王，既出家成佛，羅云若在家亦得作金輪圣帝，果報人間最極，十善化導，此功德無量，而忽出家，單身自善，有何勝利？必有深見，故請問也。
我即如法為說出家功德之利。
此是二、明羅云答，為說出家功德利也。有師言：如賢愚經明格量度人出家功德之利。今謂不爾，長者問羅云出家功德，豈論度人得福多少也？當是為說三藏教，明出家得十智三三昧、三明六通、八解脫等出離生死，得有余、無余涅盤等諸出世功德，豈同輪王生死果報？報若盡，流轉三有，未有邊也。
時維摩詰來謂我言：唯！羅睺羅！不應為說出家功德之利，可說有利、有功德者，此呵羅云見偏真成智斷，猶是有為法有利、有功德。既是有為，不得出離變易生死，何名出家？故大涅盤經云：空者，即是生死；不空者，即是大涅盤也。
經言夫出家者，為無為法。無為法中，無利、無功德，此呵羅云出家心非。夫出家人本為出生死家，求真無為法。真無為者，如下文云：佛身無為，不墮諸數。若未免生死而住有為者，此求出家之心非也。所以然者，小乘見真，得數緣盡有余涅盤，謂是無為。若大乘明義，未見中道，斷無明別惑，猶是變易生死有為法也。若見中道佛性，住大涅盤，斷無明別惑變易生死者，乃是真無為法，即是平等真法界，佛不度眾生，故云無為法中，無利、無功德也。故大涅盤經云：聲聞僧者，名有為僧；菩薩僧者，名無為僧。
問曰：凈名呵羅云，正用無為破有為。無為只是虛空佛性之理，何得言用大乘真密行破羅云不真密行也？
答曰：羅云既著有為，所有密行皆是有為。今凈名一往先將無為來破，若了真無為，即如得如意寶珠，無所不有也。故前說無為，次即廣明出家功德，皆是真無為法中具一切功德之行，即真密行義也。
羅睺羅！夫出家者，無彼無此，亦無中間，離六十二見，處於涅盤，智者所受，圣所行處，
此是三、明廣為羅云說大乘出家功德，即是無為法中具一切諸行，名真密行也。文即有二：一、明自行功德；二、明化佗功德。一、自行功德者，即是正觀中道，破小乘彼此中間無為涅盤也。所以者何？聲聞經明涅盤為彼岸，生死為此岸，煩惱為中流，是則彼此中流皆是大乘。此岸菩薩若觀中道，得真無為，則不見彼此中流，性如虛空，即見佛性，住大涅盤，名真無為也。
經言離六十二見，處於涅盤，菩薩若正觀中道，得真無為，非但離界內六十二見，亦離界外諸見，故地持論解清凈禪云：離一切見清凈凈禪。此即其義也。
經云處於涅盤者，若觀中道，即見佛性，住本有涅盤城，不思議三德之秘藏，法身般若解脫，不縱不橫，如世伊字也。
經言智者所受，圣所行處者，此即舉果以成因也。智是一切智人，雖無所受，而心冥中道實相之理，名之為受也。
經言圣所行處者，中道實相即是圣所行處，故大智論云：智度大道佛從來也。復次，智者所受，即是觀中道以證果也；圣所行處，即是觀中道以修因也。中道非因非果，而能成大乘因果萬行功德，即是真密行。
降伏眾魔；度五道，凈五眼，得五力，立五根；不惱於彼，離眾雜惡。
此即是二、明大乘出家化佗功德。文有二意：一、降伏眾魔，即破愛論；二、摧諸外道，即是破見論。但愛見二種：一者、界內愛見，即是波旬六師之徒黨也；二、界外愛見，即是聲聞、緣覺及通教菩薩。
經言降伏眾魔；度五道者，即是一、明降魔化佗功德也。所言降魔者，大集經明得菩薩道，破煩惱魔；得法性身，即破陰魔；得菩薩道得法身，即破死魔；得不動三昧，破佗化自在天子魔。大涅盤經明魔有八種，所謂常、樂、我、凈魔，無常、無樂、無我、無凈魔。前四魔即是界內魔，後四魔即是界外魔。今約前煩惱等四魔，若因常、樂、我、凈起煩惱等四魔，即是界內四魔；若因無常、無樂、無我、無凈起煩惱等四魔，即是界外四魔。
菩薩正觀中道，得真無為法，破八倒，即是自行破八魔；若為眾生說中道非有，即是化佗破常等四魔；若說中道非無，即是破無常等四魔，故言降伏眾魔也。
度五道者，五道眾生皆是魔之眷屬，若菩薩慈善根力而生五道，示現其身，同事說法，即能度五道及六道，開六道出二十五有。菩薩觀中道，雙照二諦，即得三諦三昧，成二十五三昧，十番破二十五有，即能度界內五道及界外聲聞、緣覺、大力菩薩三種意生身也。
經言凈五眼者，菩薩修真無為，即須一心圓觀三諦，觀俗諦麤境，破諸惡業，名凈肉眼；若觀俗諦細境，破諸亂心，名凈天眼；若觀真諦，破界內見思煩惱，名凈慧眼；若觀界內、界外俗諦之法，破沙無知，名凈法眼；若觀中道，雙照二諦，圓除法界見思無明，即是凈佛眼也。
經言得五力者，若凈五眼，即得五力，所謂得四種道品中之五力也。所以者何？若觀真諦，從析體二種入真，即凈慧眼，即得生滅五力、無生五力；若從空入假觀俗諦，凈法眼，即得無量五力；若觀中道，圓照法界，凈佛眼，即得無作之五力也。前三五力是權，後一五力是實也。
經言立五根者，菩薩知平等法界猶如虛空，非權非實而能善巧成就權實之五力，用化四種眾生，各令生五根，即是立眾生根也。
經言不惱於彼者，菩薩用四悉檀赴四種眾生根緣，無有差機，壞佗善根之過，是則真不惱彼。
經言離眾雜惡者，菩薩自成四種五力，即能離界內、界外一切雜惡，而能立眾生四種五根，離疑邪念、懈怠、散亂、愚癡等諸不善煩惱，此即是令眾生離眾雜惡也。
摧諸外道，超越假名，出淤泥，無系著，無我所，無所受，無擾亂，內懷喜，護彼意，隨禪定，離眾過。
此是二、約摧伏外道以明化佗功德也。經言摧諸外道者，即是摧界內六師九十六種外道，界外聲聞、緣覺、通教菩薩也。所以者何？菩薩正觀中道，得真無為，即能自破二邊外道。若為眾生說非有，摧伏界內外道；若說非無，即摧伏界外外道。所以者何？若心行理外，一切皆是外道摧伏，令入中道，即是化佗功德成就也。
經言超越假名，生死及涅盤，皆是假名也。菩薩若觀中道，得真無為，即心超二邊之假名也。若為眾生說非有，即令界內眾生超出俗諦生死假名；若為說非無，即令界外眾生超出真諦涅盤化城之假名也。
經言出淤泥者，菩薩正觀中道，即出界內、界外二種見思煩惱之淤泥。若為眾生說非有，則界內眾生出見思煩惱之淤泥；若為眾生說非無，即界外眾生出別惑見思煩惱之淤泥。
經言無系著，系是業著，即愛煩惱潤業，故名系著。菩薩正觀中道，能斷二邊之業愛也。若為眾生說非有，即斷界內業煩惱系著；若為眾生說非無，即斷界外業煩惱之系著也。
經言無我所者，菩薩若正觀中道，即不見界內、界外有我、我所。若為眾生說非有，即破界內我所；若為說非無，即破界外我所也。
經言無所受者，菩薩正觀中道，即不受二邊。若為眾生說非有，即界內眾生此被彈也。
時維摩詰來謂我言：唯！阿難！何為晨朝持鉢住此？我言：居士！世尊身小有疾，當用牛乳，故來至此。
此是第三、正述被彈之事。文即有三：一、先核問阿難乞意；二、正彈呵；三、明阿難恥愧。就初、問乞乳意，文即有二：一、凈名問；二、阿難答。一、凈名所以問阿難乞意者，分衛之時未至，晨朝持鉢詣婆羅門欲何求，將欲彈呵，必須先定其意，故問何為晨朝持鉢至此也。阿難答：為世尊身小有疾，當用牛乳，朝故來至此也。是則阿難但取三藏意，謂佛有余報身，有病須乳，弟子之儀，侍省恭待，事不可虧，故來詣門而乞乳也。
維摩詰言：止！止！阿難！莫作是語。
此是第二、正彈呵阿難。文即有四：一、重止阿難二謗；二、顯如來金剛之身；三、結二謗；四、疊釋對破。一、重止呵阿難二謗者，經言止！止！阿難！莫作是說，所果，而說有苦因苦果者，即是增加惡法，以謗法身也。二、損謗者，如來真實法身，智德圓備，即是常樂之果，而言眾善未足，樂果不圓，猶有疾惱者，即是損謗也。今阿難說佛身小有疾，即是增損二謗也。初一止，止阿難增謗，二一止，止阿難損謗。故言止！止！阿難！莫作二謗之說也。
如來身者，金剛之體，諸惡已斷，眾善普會，當有何疾？當有何惱？
此是二、顯如來金剛之身，既先止阿難二謗，令莫作是語，阿難不測重止之意，所以凈名為顯如來金剛之身，對破三藏教明生身佛也。
經言如來身者，金剛之體，金剛之體即法身常身，所以借金剛為喻者，金剛體堅牢用利，徹至本際。體牢，即譬法身不為妄惑生死所侵，常住無變也。用利，即喻法身智德，摩訶般若照用無所不備也。徹至本際，即譬法身斷德，竟窮實際，眾障斯斷，即是解脫涅盤也。是則三德法身，不縱不橫，如世伊字，故借金剛譬法身也。
經言諸惡已斷，眾善普會者，諸惡已斷，即是界內、界外見思皆斷。眾善普會者，即是摩訶般若能導萬善冥於中道理，究竟圓極，是則法身智斷，具足三德圓極，其義宛然。
經言當有何疾？當有何惱者，若眾惡已盡，則無苦果，當有何疾？若眾善普會，即得究竟常樂，當有何惱也？此破三藏教約有余報身明智斷，故言疾也。若摩訶衍教，約究竟法身明智斷，法身無苦，故無疾也。而阿難說有疾惱者，即是二謗也。但舊作四時五時教義，或說般若，猶是八十年佛，此經是方等教，謂同首楞嚴明佛壽七百阿僧只劫而不受，今所釋十弟子顯枯榮之教，豈得銷此經文也？
默往，阿難！勿謗如來，莫使異人聞此麤言，無令大威德諸天及佗方凈土諸來菩薩得聞斯語。阿難！轉輪圣王以小福故，尚得無病，豈況如來無量福會普勝者哉！
此是三、結成二謗。就此文即有二：一、結成損謗；二、結成增謗。一、明結成損謗者，此文以轉輪王證其義顯也。經言默往，阿難！勿謗如來者，所言默往者，止阿難損謗之言，故默也。往者，勸令去也。如來真身無疾，何勞乞乳？故令去也。若說如來有疾，即是增謗也。
經言莫使異人聞此麤言者，外道心懷異見，即異人。若聞如來有疾，即謂佛行善猶麤，樂果不滿，猶有疾惱，此與世人何殊？增其邪謗之罪也。
言無令大威德諸天、佗方凈土諸來菩薩得聞斯語者，大威德諸天小善之報皆無病，佗方凈土所有眾生小善之報悉皆無病，若聞阿難說佛有疾，即深怪不達也。
經言轉輪圣王以少福故，尚得無病者，轉輪圣王三生行十善，自行教佗，此之少福尚得無病。
經言豈況如來無量福會普勝者哉？如來無量劫來修摩訶般若，導眾萬行，會理真極，證常樂涅盤，豈得有疾？若言有疾，是則功德減少，不如輪王，凈土眾生及徒，增佗誹謗之罪也。
當知阿難！諸如來身，即是法身，非思欲身。佛為世尊，過於三界；佛身無漏，諸漏已盡；佛身無為，不墮諸數。如此之身，當有何疾？
此是四、疊釋，即是疊釋法身無疾，破阿難見生身有疾，執此而說，即成增損二謗也。就此即有四番經文：當知阿難！如來身者，即是法身，非思欲身，此釋法身斷德，思即是行，欲即是愛等諸煩惱，煩惱若與行合，即潤業受生。法身界內、界外業煩惱已斷，故言非思欲身也。所以作此釋者，即是破三藏明住有余涅盤報身佛猶是界內業煩惱果，故有小疾。若執此而說有疾，即成增謗也。
經言佛為世尊，過於三界，此釋法身智德，摩訶般若出分段、變易二種三界之外，豈有界內三界報身之疾？即是破三藏教有余生身之佛猶是界內人身，故有疾也。若執之有疾，即成損謗。
經言佛身無漏，諸漏已盡，此重釋佛法身斷德，無界內、界外二種三漏，故不漏落二種生死，豈有界內有漏之果而有疾也？此破三藏教住有余生身之佛猶是有漏果報，故有小疾，執此而說有疾，即是增謗。
經言佛身無為，不墮諸數，此重釋法身智德無為常湛，非界內有為，亦非界外有為，即無二種陰、界、入假合數法，豈有界內果報陰、界、入之數法，依此有小疾也？即破三藏教明生身住有余涅盤之佛猶有果報陰、界、入諸數法，依此故有疾也。若執此而說有疾，即成損謗。
經言如此之身，當有何疾，此即是總結法身智斷。既無此四過，豈得有疾？破阿難取三藏教意，說生身佛有疾，致成二謗也。前釋須菩提章，明謗佛義，至此意顯。
時我，世尊！實懷慚愧，得無近佛而謬聽耶？
此是第三、明阿難內懷恥愧。就文即有二：一、正明阿難恥愧；二、聞空中有聲和通慰喻。一、明阿難恥愧，從來自謂多聞，領持不謬，今被大士所呵，遂成有二謗之罪，是則大損辱師徒，故內懷恥愧也。又恐雖復近佛，佛之誠言不容落莫，當是謬聽，故為大士之所呵也。
即聞空中聲曰：阿難！如居士言，但為佛出五濁惡世，現行斯法，度脫眾生。行矣！阿難！取乳勿慚！
此是二、明阿難聞空中聲和通慰喻。阿難既深懷恥愧，恐有二謗之罪，是以聞空中聲解釋安慰也。空中聲者，當是毗盧遮那法身之聲，如普賢觀經之所明也。
經言如居士言者，凈名說法身，智斷具足，此身無疾，不須乞乳，即是實智說法，其言不虛也。
經言但為佛出五濁世，現行斯法，度脫眾生，五濁者：一、劫濁；二、煩惱濁；三、眾生濁；四、見濁；五、命濁。若佛出此五濁惡世，為度鈍根聲聞弟子現劣應，同人法，故現有疾，即是權智說法。今為化婆羅門，故宜須取乳，為其福田，不勞恥愧，是則真、應二身義不同。本地法身雖無有疾，跡中應同有疾，方便利物。若知此意，乞乳豈成二謗？不須恥愧也。
世尊！維摩詰智慧辯才為若此也。是故不任詣彼問疾。
此是第四、結成不堪。阿難自惟凈名大乘多聞辯才，往昔呵彈如此，爾時莫知詶對，豈堪傳如來旨，往問疾也？
如是五百大弟子各各向佛說其本緣，稱述維摩詰所言，皆曰不任詣彼問疾。
此是大段第二、次命五百大弟子問疾，經本既略，并不度此。若五百皆被彈呵，即是五百比丘依三藏教門入道，各說身因，凈名還用摩訶衍五百法門彈呵折挫別相分別，顯發枯榮之教也。其文既不傳，此土寧可厝心而解釋也？