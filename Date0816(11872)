禪師章氏，諱惠南，其先信州玉山人也。童齠深沈，有大人相，不茹葷，不嬉戲。年十一棄家，師事懷玉定水院智鑾。嘗隨鑾出道上，見祠廟輒杖擊，火毀之而去。
十九落發，受具足戒。遠游至廬山歸宗，老宿自寶集眾坐，而公卻倚，實
縣登衡岳，寓止福嚴。老宿號賢叉手者，大陽明安之嗣，命公掌書記，泐潭法侶聞公不入石霜，遣使來訊，俄賢卒，郡以慈明領福嚴，公心喜之，且欲觀其人，以驗悅之言。
慈明既至，公望見之，心容俱肅；聞其論，多貶剝諸方，而件件數以為邪解者，皆泐潭密付旨決，氣索而歸。念悅平日之語，翻然改曰：大丈夫心膂之間，其可自為疑礙乎？趨詣慈明之室，曰：惠南以闇短，望道未見，比聞夜參，如迷行得指南之車，然唯大慈，便施法施，使盡余疑。
慈明笑曰：書記已領徒游方，名聞叢林，借有疑，不以衰陋鄙棄，坐而商略，顧不可哉！呼侍者進榻且使坐，公固辭，哀懇愈切。
慈明曰：書記學云門禪，必善其旨。如曰放洞山三頓棒，洞山于時應打？不應打？
公曰：應打。
慈明色莊而言：聞三頓棒聲，便是吃棒，則汝自旦及暮，聞鵶鳴鵲噪、鐘魚鼓板之聲，亦應吃棒，吃棒何時當已哉？公瞠而卻。
慈明云：吾始疑不堪汝師，今可矣！即使拜。
公拜起，慈明理前語曰：脫如汝會云門意旨，則趙州嘗言：臺山婆子被我勘破。試指其可勘處。公面熱汗下，不知答，趨出。
明日詣之，又遭詬罵。公慙見左右，即曰：政以未解求決耳，罵豈慈悲法施之式？
慈明笑曰：是罵耶？
公於是默悟其旨，失聲曰：泐潭果是死語。獻偈曰：
杰出叢林是趙州，老婆勘破沒來由。
而今四海清如鏡，行人莫以路為讎。
慈明以手點沒字顧公，公即易之，而心服其妙密。留月余辭去，時季三十五。游方廣後洞識泉大道，又同夏。泉凡圣不測，而機辯逸群，拊公背曰：汝脫類汾州，厚自愛。
明年游荊州，乃與悅會于金鑾，相視一笑，曰：我不得友兄及谷泉，安識慈明？
是秋北還，獨入泐潭，澄公舊好盡矣。自云居游同安，老宿號神立者，察公倦行役，謂曰：吾住山久，無補宗教，敢以院事累子。而郡將雅知公名，從立之請，不得已受之。
泐潭遣僧來審提唱之語，有曰：智海無性，因覺妄以成凡；覺妄元虛，即凡心而見佛。便爾休去，謂同安無折合，隨汝顛倒所欲，南斗七，北斗八。僧歸舉似澄，澄為不懌，俄聞嗣石霜，泐潭法侶多棄去。
住歸宗，火一夕而燼，坐抵獄，為吏者百端求其隙，公怡然引咎，不以累人，唯不食而已。久而後釋，吏之橫逆，公沒齒未嘗言。
住黃檗，結庵於溪上，名曰積翠。既而退居，曰：吾將老焉。方是時，江、湖、閩、粵之人，聞其風而有在於是者，相與交武，竭蹶于道，唯恐其后。雖優游厭飫，固以為有余者，至則憮然自失，就弟子之列。南州高士潘興嗣延之，嘗問其故，公曰：父嚴則子孝，今來之訓，後日之范也。譬諸地爾，隆者下之，洼者平之。彼將登于千仞之上，吾亦與之俱；困而極于九困，跏趺寢室前，大眾環擁，良久而化。前一日說偈，又七日闍維，得五色舍利，塔于山之前嶂。閱世六十有八，坐五十夏是，何足以知悅哉？