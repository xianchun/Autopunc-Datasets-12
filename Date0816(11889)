凡十五，衡州衡陽人也。士問石頭：不與萬法為侶者是甚麼人？頭以手掩士口，士於此有省。
後問馬大師，大師云：待汝一口吸盡西江水即向汝道。士於言下大悟，乃述偈云：
十方同聚會，個個學無為。
此是選佛場，心空及第歸。
石頭問居士：子自見吾後，日用事作麼生？
士云：若問日用事，直是無開口處。
頭云：知子恁麼方始問。士呈一喝保福展云：人人盡道岑大蟲奇特，須知仰山有陷虎之機。
瑯瑘覺云：李陵雖好手，爭免陷番身？
師游山歸，至門首，首座問：和尚甚處去來？
師云：游山來。
云：到甚麼處來？
師云：始隨芳草去，又逐落花回。
云：大似春意。
師云：也勝秋露滴芙渠。
秀上座問：南泉遷化向甚麼處去？
師云：石頭作沙彌時參見六祖來。
云：我不問石頭作沙彌時參見六祖來，南泉遷化向甚麼處去？
師云：教伊尋思去。
云：和尚只有千尺寒松，且無抽條石笋。師不對。
僧云：謝師答話。師亦不對。
秀舉似三圣，圣云：若實恁麼，猶勝臨濟七步。雖然如是，待我親驗過始得。
遂造問：承聞和尚答南泉遷化話，可謂光前絕後，今古罕聞。師亦不對。
皓月供奉問師：古德云：了即業障本來空，未了應須還宿債。只如師子尊者、二祖大師為甚麼卻還宿債？
師云：大德不識本來空。
奉云：如何是本來空？
師云：業障是。
奉云：如何是業障？
師云：本來空是。奉無語。
師示以偈云：
假有元非有，假滅亦非無。
涅盤償債義，一性更無殊。
僧問：如何是陀羅尼？
師指繩床左邊云：這個師僧卻誦得。
又問：別有人誦得否？
師指繩床右邊云：這個師僧亦誦得。
云：某甲為甚不聞？
師云：大德！豈不見道：真誦無響，真聽無聞。
云：恁麼則音聲不入法界性也。
師云：離色求觀非正見，離聲求聽是邪聞。
僧問：如何是平常心？
師云：要眠即眠，要坐即坐。
云：學人不會。
師云：熱即取涼，寒即向火。
僧問：如何是向上一路？
師云：一口針，三尺線。
云：如何領會？
師云：益州布，楊州絹。
僧問：如何是上上人行李處？
師云：如死人眼。
云：上上人相見時如何？
師云：如死人手。
僧問：南泉遷化向甚麼處去？
師云：東家作驢，西家作馬。
云：此意如何？
師云：要騎便騎，要下便下。
僧問：三世諸佛不知有，貍奴白牯卻知有。既是三世諸佛，為甚麼不知有？
師云：未入鹿苑時，猶較些子。
云：貍奴白牯為甚麼卻知有？
師云：爭怪得伊？
僧問：如何轉得山河大地歸自己去？
師云：如何轉得自己歸山河大地去？
云：不會。
師云：湖南城好養民，米賤柴多足四鄰。
僧問：色即是空，空即是色，此理如何？
師示以偈云：
礙處非壁，通處沒虛空。
若能如是會，心色本來同。
有秀才看千佛名經，乃問：百千諸佛只聞其名，未審居何國土？
師云：黃鶴樓崔顥題後，秀才曾題否？
云：不曾題。
師云：無事題取一篇好。
黃龍新頌云：黃鶴樓前法戰時，百千諸佛豎降旗。渠無國土居何處？贏得多才一首詩。
竺尚書問：蚯蚓斬為兩段，兩頭俱動，未審佛性在阿那頭？
師云：莫妄想。
竺云：爭柰動何？
師云：會即風火未散。
竺又一日謁師，師召云：尚書！竺應諾。
師云：不是尚書本命元辰。
竺云：不可離卻即今祗對底，有第二主人公也。
師云：喚尚書作至尊，得麼？
竺云：恁麼則總不祗對和尚，莫是弟子主人公麼？
師云：非但祗對不祗對時，從無始劫來如個生死根本。示以偈云：
學道之人不識真，只為從前認識神。
無量劫來生死本，癡人喚作本來人。
凡三，示眾云：佛是塵，法亦是塵，終日馳求，有甚麼休歇？但時中事不掛情，情不掛物，無善可取，無惡可棄，莫被他籠罩著，始是學處。
示眾云：語是謗，默是誑，語默向上有事在，老僧口門窄，不能為儞說得。
僧問：正因為甚麼無事？
師云：我不曾停留。又云：假饒重重剝得凈盡無停留，暫時施設亦是方便接人。若是那邊事，無有是處。
凡一，示眾云：是汝諸人本分事，若教老僧道，即與虵畫足，此是頓教，諸上座！
時有僧問：與虵畫足即不問，如何是本分事？
師云：汝試道看。
僧擬進語，師云：畫足作麼？
凡四。金輪可觀和尚問：如何是道？
師云：莫向虛空釘橛。
觀云：虛空是橛。師便打。
觀把住云：和尚莫打某甲！已後錯打人去在。師便歸方丈。
云門云：矢上加尖。
僧云：和尚適來恁麼道那？
門云：鎚鐘謝響，得個蝦蟆。
雪竇云：若要此話大行，直須吃棒了趁出。
師問僧：甚處來？
云：閩中來。
師云：閩中尊宿愛舉胡來胡現，漢來漢現，是否？僧擬開口，師打一掌。
僧云：欲透龍門，卻遭點額。
師云：燕金塞海，蝃蚋搖山。僧撫掌大笑出去。
師云：疥狗不愿生天，卻笑云中白鶴。
師見僧來，以手一劃，僧便出去，師云：這僧來不通名，去不通姓。僧轉身，亦以手一劃。
師云：這僧名又不識，姓又不知。
僧云：且道某甲姓個甚麼？
師云：苦哉！波斯吃胡椒。僧拂袖而出。
師云：作家師僧，天然有在。
僧問：如何是沙門行？
師云：行即不無，若覺即乖。
其僧舉似洞山，山云：何不進語云：是甚麼行？
其僧復來進語，師云：是佛行，是佛行。
僧回，舉似洞山，山云：幽州猶似可，最苦是新羅。
僧卻問洞山：如何是沙門行？
山云：頭長三尺，頸短二寸。
凡一。亞谿來，師作起勢，谿云：這山鬼精猶見我在。
師云：罪過！罪過！適來失祗對。谿擬進語，師叱之。
谿云：大陣前不妨難御。
師云：是！是！
云：不是！不是！
趙州云：可憐兩個漢，不識轉身句。
凡三，問南泉：弟子從六合來，彼中還有身麼？
泉云：分明記取，舉似作家。
陸云：和尚不可思議，到處世界成就。
泉云：適來總是大夫分上事。
大夫問南泉：弟子家中於瓶內養得只鵝，今來長大，出瓶不得，如今不得毀瓶，亦不得損鵝，和尚作麼生出得？
泉召：大夫！陸應諾。
泉云：出也。
南泉遷化，大夫往吊慰，院主問：大夫何不哭先師？
陸云：道得即哭。主無對。
凡六。因巖頭在家過夏，一日，把針次，甘於頭前立，頭舉針作劄勢；甘歸，欲著衣服禮謝，妻云：作甚麼？
甘云：莫說。
妻云：有甚事也要大家知。
甘舉前話，妻云：從此三十年後，一度飲水一度咽。
女子云：還知盡大地人性命被豁上座針頭上劄將去麼？
甘往南泉設粥，請南泉念誦，泉白槌云：為貍奴白牯念摩訶般若波羅蜜多。甘拂袖而出。
泉粥罷，問典座：行者在甚麼處？
座云：當時便去了也。
泉云：打破鍋子著。
藥山化主來，甘問：甚麼處來？
云：藥山。
甘云：還將得藥來麼？
云：行者有甚麼病？
甘欣然施銀一百兩，復云：山中有人，此物卻回。
主歸納疏，山怪問：子歸何速？
主云：問佛法相當，得銀一百兩。
即舉前話，山云：急送還他，汝著賊了也。
主即送還，甘云：山中有人，也添一百兩施之。
同安云：早知行者恁麼問，終不道藥山來。
甘又到南泉設粥，時黃檗為第一座，甘云：請施財。
檗云：財法二施，等無差別。
甘舁錢出去，須臾復云：請施財。
檗復云：財法二施，等無差別。甘更行錢。
翠巖真云：甘贄行者，黠兒落節；黃檗施財，何曾夢見？
妙喜云：一等是隨邪逐惡，這云居羅漢較些子。
雪峰來，甘閉卻門云：請和尚入。峰隔籬擲過袈裟，甘便開門。
甘問僧：甚處來？
云：溈山來。
甘云：有僧問：如何是祖師西來意？山豎起拂子。上座作麼生會？
云：借色明心，附物顯理。
甘云：上座且歸溈山好。